
Tekst piosenki:

		    		    
                    Choć tyle lat minęło, widzę Cię
Twój profil pochylony obok mnie
W szalonym pędzie mija dzień za dniem
A Ty wciąż czekasz w barwnych wspomnień mgle
Ty - moja Mamo, obok ja - Twój syn
I dom najbliższy, nasz rodzinny dom
Do oczu znowu napływają łzy
Choć już nie ciemna, ale siwa skroń

Moja Mama była piękna, była piękna
Nawet radość ja w Jej oczach dziś pamiętam
Zawsze czuła, zawsze miła, roześmiana -
Taka była, taka była moja Mama

Choć tyle lat minęło, widzę Cię
Z otwartej książki liter uczysz mnie
Chwilami marzę, by to nie był sen
Bym za godzinę znowu spotkał Cię
Przecieram oczy, wokół szary świat
Za oknem ptaki lecą szlakiem swym
Na fotografiach zapomniany czas
I chłopiec w krótkich spodniach - Ja, Twój syn

Moja Mama była piękna, była piękna
Nawet radość ja w Jej oczach dziś pamiętam
Zawsze czuła, zawsze miła, roześmiana -
Taka była, taka była moja Mama

Moja Mama była piękna w mej tęsknocie
Szept ostatni Jej pamiętam: "Zostań, proszę"
Twarz miłością rozjaśniona Jej od rana -
Taka była, taka była moja Mama
Taka była, taka była moja Mama
		    
		    
                     
Poznaj historię zmian tego tekstu 

