
Tekst piosenki:

		    		    
                    Dałeś mi życia gorzki trud,
Stworzyłeś dla mnie ścieżkę krętą,
Dałeś mi siłę przeciw złu
I wielki dar talentu.

Dałeś nadzieję, dałeś moc,
Której nie znają zwykłe słowa,
Dałeś mi także jeszcze to,
Że umiem świat miłować.

Dałeś mi poznać chwały szczyt
I siłę, która skały kruszy
Więc spraw, bym umiał jeszcze być,
Lekarzem dla swej duszy.  

A jeśli się przydarzy tak,
Że być nie może gorzej,
To wtedy choć to jedno spraw,
Bym umiał godnie odejść. 


Dałeś mi poznać chwały szczyt
I siłę, która skały kruszy
Więc spraw, bym umiał jeszcze być,
Lekarzem dla swej duszy.  

A jeśli się przydarzy tak,
Że być nie może gorzej,
To wtedy choć to jedno spraw,
Bym umiał godnie odejść.
		    
		    
                     
Poznaj historię zmian tego tekstu 

