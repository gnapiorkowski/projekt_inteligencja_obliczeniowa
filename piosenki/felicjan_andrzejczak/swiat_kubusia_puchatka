
Tekst piosenki:

		    		    
                    Coraz wolniej suną podeszwy i siwizną podchodzi już skroń.
Świętowałeś niedawno czterdzieści, a tu stary kończy się rok.
Baba jaga, żona na miotle, dom zamiata od podłóg po dach.
Ty z córeczką siedzisz przy oknie, bo chcesz zdążyć pokazać jej świat.

Ref.
Świat, którym nie rządzą prorocy, tylko Kubuś, Śnieżka i Słoń.
A mądrzejsi o niebo dorośli żadną hańbą nie plamią swych rąk.
Świat, który nie może zaginąć, gdzie króluje piękno i ład,
i cenniejsza dla ludzi jest miłość od frazesów o jutrze bez skaz.

Jeszcze gonisz tramwaj jak sprinter, choć zadyszka cię łapie za krtań.
Do pierwszego przeżyjesz z wysiłkiem - znów podwyżki za światło i gaz.
Więc z gitarą siadasz w fotelu i próbujesz napisać choć takt,
a córeczka patrzy z nadzieją, że pokażesz jej, ile jest wart...

Ref.  (2x)
Świat, którym nie rządzą prorocy, tylko Śnieżka, Kubuś i Słoń.
A mądrzejsi o niebo dorośli żadną hańbą nie plamią swych rąk.
Świat, który nie może zaginąć, gdzie króluje piękno i ład,
i cenniejsza dla ludzi jest miłość od frazesów o jutrze bez skaz.
		    
		    
                     
Poznaj historię zmian tego tekstu 

