
Tekst piosenki:

		    		    
                    zamienia się niestety
pył gwiezdny w szary kurz
niejedną noc komety
przespał się tu już

niejeden się życiorys 
na strzępy klęski rwie
ale jak do tej pory
wygląda na to, że

     że czas nas nie pokona
     że nie zapomni świat
     i że zostanie po nas 
     impregnowany ślad
     impregnowany ślad


to nic, że marna aura
i wieczna siła zła
po śladach dinozaura
przed siebie iść się da

złe myśli się rozegna
rozerwie żalu sieć
i tylko na impregnat
nadzieję trzeba mieć

     że czas nas nie pokona
     że nie zapomni świat
     i że zostanie po nas
     impregnowany ślad
     impregnowany ślad


i chociaż się zamienia
w proch marny gwiezdny pył
są ślady na kamieniach
że ktoś tu wcześniej był

to nic że zimne dreszcze 
i sinoszara mgła
dopóki jest ktoś jeszcze
kto o te ślady dba

     to czas nas nie pokona
     i nie zapomni świat
     jeszcze zostanie po nas 
     impregnowany ślad
     impregnowany ślad
		    
		    
                     
Poznaj historię zmian tego tekstu 

