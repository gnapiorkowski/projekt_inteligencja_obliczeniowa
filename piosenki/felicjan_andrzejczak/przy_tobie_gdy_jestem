
Tekst piosenki:

		    		    
                    Ukryta w milczeniu, niedopowiedziana
Szeptem, spojrzeniem, westchnieniem i gestem
Przy tobie gdy jestem, kochana
Tajemnice to mój czas zachwyceń
Których ja tak bardzo chcę
Błądzić z tobą jak mężczyzna we mgle

Okryta porankiem płyniesz w zamyśleniach
Niebem, obłokiem, promieniem i deszczem
Przy tobie gdy jestem, chcę jeszcze
Jak najprościej tak mówić o miłości
Abyś ty odkryła znów
Czułe ciepło zapomnianych już słów

Zjawiły się z tobą nieoczekiwanie
Myśli, pragnienia nieznane i pierwsze
Przy tobie świat cały jest wierszem
Napisanym dla niegdyś zakochanych
Którzy chcą odnaleźć się
By raz jeszcze błądzić razem we mgle

Pragnienia nieznane i pierwsze
Przy tobie dzień każdy jest wierszem
Ukrytym w spojrzeniu i słowie
Przy tobie...
		    
		    
                     
Poznaj historię zmian tego tekstu 

