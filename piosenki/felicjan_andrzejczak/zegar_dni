
Tekst piosenki:

		    		    
                    To było dawno , ileż to lat
Rozwiało się niby mgła
Gdy promień światła na zdjęcie padł
Ta klisza pełna barw , zaczarowała czas

Kto ma takie oczy , ja tylko wiem
Kto takie usta dziś ma
Spójrz , w kąciku jeszcze czai się
Uśmiechu nikły ślad

Kto ma takie oczy , oczy bez dna
Niebieskie morza lnu
A kto usta tak czerwone ma ,
Że blednie przy nich głóg

Nie mów nic , nie mów nic
By nie spłoszyć chwili tej
Tylko przyjdź , proszę Cię
Z fotografii do mnie zejdź

Na fali wspomnień płynę jak łódź
Co gubi żagiel i ster
Więc pomyśl o mnie któregoś dnia
Tak jak o Tobie ja - niech to co było trwa

Taki kolor włosów , kto dzisiaj ma
Jak szary popiół i dym
Kto potrafi zadziwiony tak , wysoko unieść brwi

Kto ma takie oczy , oczy bez dna
Niebieskie morza lnu
A kto usta tak czerwone ma ,
Że blednie przy nich głóg

Nie mów nic , nie mów nic
Popatrz , promień słońca zgasł
Zegar dni , zegar dni jak wahadło cofa czas

Kto ma takie oczy , oczy bez dna
Niebieskie morza lnu
A kto usta tak czerwone ma ,
Że blednie przy nich głóg

Nie mów nic , nie mów nic
Popatrz , promień słońca zgasł
Zegar dni , zegar dni - jak wahadło cofa czas...
		    
		    
                     
Poznaj historię zmian tego tekstu 

