
Tekst piosenki:

		    		    
                    W kawiarnianym mroku aromaty kaw
Przebierały się, jak zjawy, w siwy dym
Wpadłem, by załatwić kilka drobnych spraw
Nie pamiętam nawet z kim...

Ty siedziałaś w głębi, obok ciebie - on
W palcach gniótł bibułkę, jakby coś w niej krył
Snuł się po kawiarni fortepianu ton
Idealny podkład pod wasz niemy film

Nic się nie zdarzyło, tylko twoja twarz
Dotykana smugą niewidocznych drżeń
Miała w sobie taki delikatny blask
Że się lepszym stawał dzień

Otuleni ciszą, gdy nie trzeba słów
By się myśli same układały w rym
Nie był on poetą, a ty jedną z muz
Romantyczny, niemy film...

Zauroczenia, niedomówienia, nieobecności

O, kochać tak, by parą gwiazd jak w kinie być
Ze starych taśm śnić swoją baśń jak nowy film

Nieśmiałości wasze oswajały mrok
I byliście razem gdzieś daleko stąd
Sam za siebie mówił rozmarzony wzrok
Że dla niego ona, i że dla niej on

Pomyślałem sobie, skąd tę scenę znam
Jak wklejony cytat, jakiś stary film
Przecież to my razem siedzieliśmy tam
Ona była tobą, a ja byłem nim

Zauroczenia, piękno milczenia, nieobecności

O, kochać tak, by parą gwiazd jak w kinie być
Ze starych taśm śnić swoją baśń jak nowy film

O, kochać tak, by parą gwiazd jak w kinie być
Ze starych taśm śnić swoją baśń jak nowy film
		    
		    
                     
Poznaj historię zmian tego tekstu 

