
Tekst piosenki:

		    		    
                    niech od teraz lepiej będzie
tak jak dawniej dobrze było
gdy się niosło po kolędzie
miłość miłość

niech nam w duszy ogień hula
niech się gwiazdy mienią cudnie
kiedy wszystko się otula
grudniem grudniem

pod choinką odnajdziemy chwile wzruszeń i radości
pod jemiołą uwierzymy w cuda
kiedy miłość się rozgości, nie ma takich przeciwności
których razem pokonać się nie uda!

niech od teraz lepiej będzie
kiedy zimą świat osnuło
niech się niesie po kolędzie
czułość czułość

niech maluje mróz pejzaże
pieści okna czułym gestem
niech rozjaśnią nam się twarze
jesteś jestem	

pod choinką odnajdziemy chwile wzruszeń i radości
pod jemiołą uwierzymy w cuda
kiedy miłość się rozgości, nie ma takich przeciwności
których razem pokonać się nie uda!

niech rozbiegnie się po kraju 100 tysięcy Mikołajów
niech wyruszą w drogę zaraz po Pasterce
i niech dzięki tym staruszkom każdy znajdzie pod poduszką
z gwiazdą szczęścia piernikowe słodkie serce

pod choinką odnajdziemy chwile wzruszeń i radości
pod jemiołą uwierzymy w cuda
kiedy miłość się rozgości, nie ma takich przeciwności
których razem pokonać się nie uda!
		    
		    
                     
Poznaj historię zmian tego tekstu 

