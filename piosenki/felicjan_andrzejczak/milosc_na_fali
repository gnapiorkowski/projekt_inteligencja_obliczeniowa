
Tekst piosenki:

		    		    
                    Riwiera rozbiera nowy turnus dam
Na plaży się marzy samba sam na sam
Wypełni się apetytem
Nadmorski kurort i port
Bo solo po molo sunie jak ten man
Tors morsa i lolo - serial to czy sen?
Starczyło, gdy rzucił okiem
By wpadła jak ryba w sieć

Gdy się spotkali, miłość na fali
Nagle wezbrała w mig
I falochrony w postaci żony
Nie powstrzymały ich

Miłość na fali przed siebie wali
Jak oszalała gna
Miłość na fali, kto ją ocali?
Niewiele czasu ma...

Banderas, on teraz amoroso man
A ona spragniona - serial to czy sen
Uczucia w nich brazylijskie
Bałtycka wioska i noc
Ich para po barach sunie tu i tam
I gra im gitara sambę sam na sam
Faluje parkiet biodrami
Aromat morza i ciał

W barze "Posejdon" kelnerki bledną
Kierownik sali wpadł
Kto na parkiecie w ekstra duecie
Potrafi tańczyć tak?

Miłość na fali po sali wali
Nie zatrzymamy jej
Rozkołysała gorące ciała
Ty jej, wietrzyku, wiej

Samba na lato, gdy poza chatą
Miłość na fali gna
Miłość na fali, kto ją ocali?
Niewiele czasu ma...

Miłość na fali, polskie tsunami
Dla panów oraz dam
Jesteśmy duzi, więc buzi buzi
Samba sam na sam!
		    
		    
                     
Poznaj historię zmian tego tekstu 

