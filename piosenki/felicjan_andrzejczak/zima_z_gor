
Tekst piosenki:

		    		    
                    Cisza śpi dokoła nas
Cichy jak niemowa las
Wszędzie wokół biel
Polowania idzie czas
I kolędowania gwiazd
Kiedy sypnie śnieg

Zima już z wysokich idzie gór
Biały fresk na szybie, że śpi mróz

Drzewko w mroku rzuca blask
Rozświetlony światłem las
I płomieniem świec 
Lada dzień pachnący świerk
Uzbrojony w srebrny hełm
Już odejdzie w cień

Zima to najbielsza z roku pór
Malarz świata wybrał ją na wzór

W sentymentów idzie czas
Gdy wspomnienia żyją w nas
Otwieramy jak na strych
To dzieciństwa drzwi
Cisza kolędą dzwoni
Zaprzęga wóz i konie
Niebieski w górze jeździec
U dyszla pierwsze gwiazdy
Kto z ziemi je wypatrzy
Szczęśliwy zawsze będzie

Zima już z wysokich idzie gór
Biały fresk na szybie, że śpi mróz

Zima to najbielsza z roku pór
Malarz świata wybrał ją na wzór
		    
		    
                     
Poznaj historię zmian tego tekstu 

