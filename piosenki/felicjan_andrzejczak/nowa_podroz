
Tekst piosenki:

		    		    
                    Kiedy stygnie krew
I ochoty coraz mniej
By zaliczyć każdy bar
Gdzie dają pić
Kiedy pełny księżyc lśni
I spadają liście z drzew
Nowa podróż hen, w nieznane, mi się śni
Wiele rzeczy zmienia się
i na dobre, i na złe
Bezustanny ruch wciąż napędza świat
Jeśli chcesz pozostać w grze
To nie wolno w miejscu stać
Rozdział zamknij,
By się nowy pisać mógł

Gdy zaczynasz nową podróż
Nie wiesz, co wydarzy się
Ta niepewność nieodmiennie bawi nas
Nie oglądaj się za siebie,
Bo tam zawsze czegoś żal
A niewiele czasu masz

Choć już nie ma białych plam
Trzeba stopy stawiać tam,
Gdzie drogowskaz to zapytania znak
Tam, gdzie góry kruszy wiatr
Tam, gdzie się urywa ślad
Gdzie płowieją w słońcu
Barwy naszych flag
Może znajdziesz kraj na ziemi
W którym wszystko lepsze jest
Własny kompas i cel jasny
Musisz mieć
Sama podróż nic nie zmieni
Gdy odwagi w sercu brak
By w nieznane śmiało wejść

Ten, kto toczył się jak kamień
A porasta dzisiaj mchem
Temu wcale nie spodoba się ta pieśń
Będzie czekał, aż horyzont
Sam do niego zbliży się
I zobaczy, co tam jest
Każdy ma to, czego chce...
Każdy ma to, czego chce...
		    
		    
                     
Poznaj historię zmian tego tekstu 

