
Tekst piosenki:

		    		    
                    Postawił ktoś wannę 
Na środku podwórza 
Samochód nie wjedzie 
Bo wanna za duża 
Deszczówki nalało 
I but się wynurza 
Lecz nikt nie przesunie 
No cóż bo za duża 

A może by tak wannę 
Wywieźć za miasto 
Postawić gdzieś w polu 
Tam nie jest tak ciasno 
Już każdy ten temat 
Od rana wałkuje 
A tymczasem Jasiu 
Do wanny sobie pluje 

Ref.: Plum plum plum żabka pływa 
Ona bardzo jest szczęśliwa 
Plum plum plum żabka 
Plum żabka pływa 
Plum plum plum żabka pływa 
Spójrzcie jaka jest szczęśliwa 
Plum plum plum żabka 
Plum żabka pływa 

Od rana każdy 
Podgląda sąsiada 
Własnymi kanałami 
Sprawę wanny bada 
Już nerwy puszczają 
Spod piątki ktoś psioczy 
Komu by tu za to 
Popodbijać oczy 

Ktoś kiedyś zapytał 
Co to komu szkodzi 
Że wanna spokojnie 
Do historii wchodzi 
Od razu usłyszał 
Czy pan jest pijany 
I został niechcący 
W wannie wykąpany 

Ref.: Plum plum plum żabka pływa ... 

Pan Miecio artysta 
Któremu natchnienia 
Od lat brakowało 
Doznał olśnienia 
Wziął płótno i wódkę 
W piersiówce do picia 
Malując wannę 
Spłodził dzieło życia 

Niestety nie ma wanny 
Nie ma koniunktury 
W galeriach wiszą przecież 
Same chałtury 
Więc umarł artysta 
Z przepicia i złości 
I z miejsca obraz z wanną 
Zyskał na wartości 
 
Poznaj historię zmian tego tekstu 

