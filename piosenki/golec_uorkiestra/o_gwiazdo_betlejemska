
Tekst piosenki:

		    		    
                    O gwiazdo betlejemska, zaświeć nam na niebie,
Ja Cię szukam wśród nocy, ja tęsknię do Ciebie,
Prowadź mnie do stajenki, gdzie Chrystus złożony,
Bóg Człowiek z Panny Świętej, dla nas narodzony.
Prowadź mnie do stajenki, gdzie Chrystus złożony,
Bóg Człowiek z Panny Świętej, dla nas narodzony.

Nie ma go już w stajence, nie masz Go już w żłobie,
Gdzie pójdziemy, Chrystusie? Pokłonić się Tobie,
Pójdziemy upaść na twarz przed Twoje ołtarze,
I serce, duszę całą poniesiem Ci w darze.
Pójdziemy upaść na twarz przed Twoje ołtarze,
I serce, duszę całą poniesiem Ci w darze.

Ja nie wiem o mój Panie, któryś miał w żłobie tron,
Czy dusza moja biedna milsza Ci jest niż on,
Ulituj się nade mną, błagać Cię kornie śmiem,
Gdyś stajnią nie pogardził, nie gardź i sercem mem!
Ulituj się nade mną, błagać Cię kornie śmiem.
Gdyś stajnią nie pogardził, nie gardź i sercem mem!
		    
		    
                     
Poznaj historię zmian tego tekstu 

