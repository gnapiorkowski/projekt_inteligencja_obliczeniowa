
Tekst piosenki:

		    		    
                    Jest na końcu świata 
Odjazdowa chata 
W której dziwny spektakl toczy się 
Wszystkim się udziela 
Groźna atmosfera 
Nawet kot też swoje wie 

Mama ciasto kręci 
Zapach grzybów nęci 
Tata przy goleniu zaciął się 
Ciotka Kryśka w szoku 
Bo jej Marcin z boku 
Do polewy sypnął pieprz 

Ref. Tik tak tik tak... 

Do lasu pielgrzymki 
Walą po choinki 
Karpie w wannie z praniem moczą się 
Ucho naderwane 
Ma już mały Franek 
W szynce wygryzł dziury dwie 

Dziadek trampka klei 
Wujek z Bazylei 
Dzwoni że samolot spóźni się 
Michał z wypiekami 
Wraca z zakupami 
Z progu ktoś odgarnia śnieg 

Ref. Tik tak tik tak... 

Staszek stroi daszek 
Stryj niebieski ptaszek 
Z heligonką zgłosił się na zlot 
Skórka z pomarańczy 
Po podłodze tańczy 
Zaraz ktoś zaliczy lot 

Sąsiad podchmielony 
Wchodzi nieproszony 
Kolędując chyba piąty raz 
Łazienka zalana 
Rura nie przepchana 
Pies w tortowe ciasto wlazł 

Ref. Tik tak tik tak... 

Wzrosły akcje babci 
Własnym do kolacji 
Winkiem miłym gościom chwali się 
Świece zapalone 
Karpie usmażone 
Wiatr za oknem sople rwie 

Nagle dzwonek dzwoni 
Słychać rżenie koni 
Zjawia się ten co ma wielki gest 
Choć to kraniec świata 
Miła mu ta chata 
Więc co roku z workiem jest 

Ref. Tik tak tik tak... 
 
Poznaj historię zmian tego tekstu 

