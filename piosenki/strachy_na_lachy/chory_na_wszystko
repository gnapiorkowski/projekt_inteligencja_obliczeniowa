
Tekst piosenki:

		    		    
                    Żółć się leje mi z wątroby 
jak tramwaj na Patriarszych Prudach
Moja poduszka - milimetr od szyn, 
więc mam twarz jak stary Bułgar

Dzisiaj w mej głowie zabili mi Kennedy'ego, 
Jest dwudziesty trzeci listopad 
Pada mi za kołnierz jesieni polskiej glajda, 
Wyprzedzają się tiry na autostradach

Bywam jak kucharz, co nie urodził się w kuchni, 
Nudzę się w operze
Chodzę tylko do knajp, w których mnie nie znają, 
Zostawiam po sobie puste talerze

Jestem jak jaskółka co wiosnę zgubiła
I znów zima za dupę mnie trzyma
I tani frajer sprzedaje mi zimny czaj, 
Redaktor Odyniec z pisma Padlina

Jestem chory na wszystko, kochana
I nie wiem co mnie tu czeka
Jestem chory na wszystko
Chorobę mam na powiekach

Jestem chory na wszystko, kochana
I jak pies kulawy szczekam
Jestem chory na wszystko chory na wszystko
Chorobę mam na powiekach

Dostałem w ryj fajką pokoju 
Kiedy znów kopałem się z koniem
Wtedy zadzwonił do mnie Olof Palme 
I chciał porozmawiać z Kuroniem

Ty ciągle i wciąż masz mi za złe, 
Że już nie mieszkam w Punk Rock City
Mieszkam w całkiem innym miejscu Polski 
I cierpię na syndrom sztokholmski

Śpiewam już tylko o Polsce i o złej miłości, 
Złe piosenki o złym systemie
Polska przychodzi do mnie tylko po autograf, 
Dla miłości zaś jestem złudzeniem

Nigdy nie będziemy jak Bonnie i Clyde 
Ani orłem ani reszką
Będziemy jak ten deszczowy maj, 
Jak ci wszyscy brzydcy ludzie z Tesco

Jestem chory na wszystko, kochana
I nie wiem co mnie tu czeka
Jestem chory na wszystko
Chorobę mam na powiekach

Jestem chory na wszystko, kochana
I jak pies kulawy szczekam
Jestem chory na wszystko coory na wszystko
Chorobę mam na powiekach
		    
		    
                     
Poznaj historię zmian tego tekstu 

