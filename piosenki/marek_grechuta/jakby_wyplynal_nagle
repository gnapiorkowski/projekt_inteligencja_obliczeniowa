
Tekst piosenki:

		    		    
                    Jakby wypłynął nagle bezszelestnie w wietrze
Na ciemnej fali migoczącej w światłach miasta
Statek o żaglach wielkich i muszlach metr po metrze
I zbliżał się do mnie wyobraźnię mą przerastał 

Muszle szumiały echem pięknej kantyweny
W żaglach trzepotał jeszcze powiew entuzjazmu
A ja słyszałem gdzieś w oddali śpiew syreny
To był hymn duszy oderwanej od marazmu

Ja nie widziałem nigdzie w świecie takiej zjawy,
A przecież wiele miejsc na Ziemi z piękna słynie -
Zamykam oczy i zasypiam bez obawy,
Bo ten żaglowiec z mej pamięci nie odpłynie.
		    
		    
                     
Poznaj historię zmian tego tekstu 

