
Tekst piosenki:

		    		    
                    Władza w kraju jest potrzebna, jak ster dla okrętu
Żeby kraj się nie pogrążył w otchłani zamętu.
Cechą władzy sprawiedliwej jest szacunek władcy 
Do poddanych - tak mawiają najlepsi doradcy.
Władzę swą wybiera naród - dlatego powinien
Władzę swą szanować, z tego demokracja słynie

Tamdara-dej, tamdara-dej
Tamda-rada, dada, tamta-dej


Spokój jest potrzebny ludziom, by czegoś dokonać,
Rząd ma znaleźć dobrą drogę, naród ją pokonać.
Lecz jeżeli taka droga  będzie jednak zmorą,
Ludzie pójdą inną drogą,  nowy rząd wybiorą.
Aby czasu nie marnować i sił nie roztrwonić 
Mądrych ludzi trzeba słuchać i jak skarb ich chronić.

Tamdara-dej, tamdara-dej
Tamda-rada, dada, tamta-dej


Lecz czasami władza bierze przykład z króla słońca,
A jej wzrok i słuch dosięga ledwie biurka końca
Naród zaś czasami żąda cudów, manny z nieba,
Zamiast swoją pracą pomóc, gdy potrzeba chleba.
Dobrze będzie tylko wtedy, kiedy naród władzę,
No i władza naród mieć też będzie na uwadze.

Tamdara-dej, tamdara-dej
Tamda-rada, dada, tamta-dej
		    
		    
                     
Poznaj historię zmian tego tekstu 

