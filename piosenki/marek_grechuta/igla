
Tekst piosenki:

		    		    
                    W palcach świeci mi igła znaleziona w stogu

Patrzę poprzez jej ucho - w niebie stoi sokół


Patrzę w rzekę a ryba stoi w poprzek rzeki

Patrzę w las, widzę drzewo całe w łuskach siekier


Poprzez ucho igielne słucham głosów świata

Trzeszczy ogień, dzwon bije i popiół opada

Igłę w palcach odwracam na jej ostrym końcu

Zbieram kroplę ludzkiej krwi


Człowiek w cień przemieniony światła w oczach szuka

Powieki mu zlepia dymu ciemna smuga

Ledwie tyle co soli ujął światła w palce

Igłę można nim powlec lub naostrzyć lancet


Martwa rzeka ustaje, cień zarasta drogi,

patrzą w lasach zwierzęta, człowiek patrzy w ogień

W palcach świeci mi igła znaleziona w stogu
		    
		    
                     
Poznaj historię zmian tego tekstu 

