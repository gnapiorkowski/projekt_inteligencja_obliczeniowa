
Tekst piosenki:

		    		    
                    Na początku było słynne Dziesięć Przykazań 
Z biegiem czasu przybywało ich coraz więcej
Dzisiaj, z końcem XX w. jest to liczba 
Sięgająca już kilkudziesięciu tysięcy. 
Paragrafy, artykuły, punkty i podpunkty, 
Wszystkie nakazują wystrzegać się złych czynów
Aby ludzie między sobą żyli wśród spokoju
I zmierzali w swoim życiu do innych wyczynów

Wszelka praca i twórczość sięgająca wyżyn
Możliwości człowieka, fantazji, pomysłów
Piękno sztuki, perfekcja współczesnej techniki
Niechaj będzie kierunkiem człowieczych zamysłów
Wtedy prawo zamknięte w grubej, ciężkiej księdze
Będzie milczeć milczeniem zachwytu i dumy
Pragnąc wierzyć w nadejście wreszcie takiej chwili
Że się stanie już zbędne dla ludzkiego bytu

Masz prawo pisać wiersze, komponować pieśni
Wymyślać różne cuda najnowszej techniki
Sięgać gwiazd i zasiewać w dal strzeliste lasy
W ów zwyczajnej pracy poprawiać swe wyniki
Masz też prawo sięgać do twórczości pokoleń
Dostrzegać między tobą a księgami związek
Masz prawo robić wszystko co dla ludzi dobre
A także jest to twój człowieczy obowiązek
		    
		    
                     
Poznaj historię zmian tego tekstu 

