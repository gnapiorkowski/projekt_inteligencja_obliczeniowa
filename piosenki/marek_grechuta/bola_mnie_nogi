
Tekst piosenki:

		    		    
                    Bolą mnie nogi. One we śnie
Za sen mój chodzą na czereśnie.
Że dalej chodzą za sny inne
Wiem od pościeli całej w glinie

Śpijcie przy mnie, dam wam maku,
Dam sekretne pismo w ptaku,
Dam wam jabłek pół sąsieka,
Dam pół boga, pół człowieka,
Dam wonności i dam rano,
Tę dzieweczkę przeczuwaną.

Bolą mnie nogi. Izba pusta.
W piecu Lewiatan tak się pluska.
Wzgórze za oknem się przybliża,
A nie ma kto zdjąć ciała z krzyża.

Idźcie nogi, dam wam buty,
Dam na drogę kij okuty,
Dam wam skrzypce, dam wam miodu,
Dam wam dywan z Carogrodu,
Dam wam konia, a pod wieczór
Stanę przeciw wam przy mieczu.
		    
		    
                     
Poznaj historię zmian tego tekstu 

