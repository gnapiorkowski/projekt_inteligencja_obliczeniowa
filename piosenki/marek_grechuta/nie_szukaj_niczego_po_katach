
Tekst piosenki:

		    		    
                    Gdy wieczór zawita do sali, 
gdy ogień radośnie się pali, 
gdy oczy na chwilę opląta
- nie szukaj niczego po kątach. 

Gdy radzą posłowie przy winie, 
gdy kładą podpisy najpłynniej 
i błękit już czerwień oplątał 
- nie szukaj niczego po kątach 

Wciąż mamy wiele do zyskania, 
a do stracenia wszystko. 
Wciąż mamy wiele do zyskania, 
a wszystko leży blisko. 

Gdy miłość zapiszesz w pamięci, 
gdy ziemia tak szybko się kręci, 
że ktoś ci się na niej zaplątał 
- nie szukaj niczego po kątach. 

Gdy miłość przepadła bez śladu, 
lecz inna jak z nieba ci spadła 
i znowu ktoś świat ci oplątał 
- nie szukaj niczego po kątach. 

Wciąż mamy wiele do zyskania, 
a do stracenia wszystko. 
Wciąż mamy wiele do zyskania, 
a wszystko leży blisko. 

Gdy nagle zobaczysz jak w ogniu 
unoszą się gołąb i sokół 
bo ktoś się nad miastem zaplątał 
nie szukaj niczego po kątach 

Gdy spokój nad miastem ktoś skradł, 
ktoś rzucił zły urok na świat, 
złe moce nad miastem rozplątał 
- nie szukaj niczego po kątach. 

Wciąż mamy wiele do zyskania, 
a do stracenia wszystko. 
Wciąż mamy wiele do zyskania, 
a wszystko leży blisko.
		    
		    
                     
Poznaj historię zmian tego tekstu 

