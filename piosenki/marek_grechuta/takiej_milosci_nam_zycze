
Tekst piosenki:

		    		    
                    Kiedy mnie pytasz: - Czym jest miłość?
Mówię: - Tobą jest 
To twój łagodny wzrok i uśmiech 
To twój każdy gest 

To twój kolejny dramat 
To twój kolejny żart 
Oraz to wszystko co nam wróży 
Ślepa talia kart 

Więc się nie pytaj, bo miłość taka

Nie zna wielkich słów 
Lubi tak milczeć jak jasne słońce 
Jak księżyca nów 

A kiedy źle to wicher za nią 
Wyje, w deszczu łka 
A kiedy radość to rozpływa 
Się wilgotna mgła 

Takiej miłości więc nam życzę 
Kiedy tylko wzrok 
Mówi na tyle, aby rozwiać 
Wątpliwości mrok 

Takiej miłości więc nam życzę 
Kiedy tylko gest 
Mówi na tyle, by zrozumieć 
Jak to z nami jest 

Kiedy mi mówisz, że nie wystarczy 
Tylko wzrok i gest 
Na tyle spraw codziennie innych 
Mówisz: - Wiesz, jak jest 

Powiem ci, że na pewno 
Potrzeba wielu słów 
Stąd tyle różnych książek 
Pod poduszkami snów 

W tej codzienności nam jednak potrzeba 
Prostej prawdy słów 
By zauważyć jeszcze słońce 
I księżyca nów 

Więc skoro tyle zdań wyszukanych 
Oraz gorzkich łez 
Kosztuje czasem prosta sprawa 
My zostańmy bez 

Takiej miłości więc nam życzę 
Kiedy tylko wzrok 
Mówi na tyle, aby rozwiać 
Wątpliwości mrok 

Takiej miłości więc nam życzę 
Kiedy tylko gest 
Mówi na tyle, by zrozumieć 
Jak to z nami jest
		    
		    
                     
Poznaj historię zmian tego tekstu 

