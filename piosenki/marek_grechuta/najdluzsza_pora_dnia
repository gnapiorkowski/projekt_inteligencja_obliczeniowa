
Tekst piosenki:

		    		    
                    gdy blady świt zapala lampę dnia
nie śpimy czasem, nie 
bo coś nam w duszy gra

gdy cicha noc zarzuca czarny szal
nie śpimy jeszcze, nie
bo czegoś trochę żal

jest taki dzień, 
przed którym dusza drga
a gwiazdy małe błyszczą – 
jak za łezką łza

jest taka noc, 
gdy szczęście serce gna
bezsenność wielu godzin – 
najdłuższa pora dnia

gdy płomień świec ogrzewa myśli chłód
idziemy tam, gdzie raj,
płyniemy tam, gdzie cud

gdy syren gwizd symfonię bólu gra
biegniemy tam gdzie krzyk
– na zatracenie zła

jest taki dzień,
po którym dusza drga
a gwiazdy wkoło błyszczą 
spada szczęścia łza

jest taka noc,
po której serce łka
bezsenność wielu godzin 
- najdłuższa pora dnia

sen, kiedy jest.
wygasza myśli żar
ukoi nerwy nam 
i miewa też swój czar

życie – nie sen – a więc nie prześpij go
bezsenność wielu godzin wydłuża życie to
życie to

jest taki dzień,
po którym dusza drga
a gwiazdy małe błyszczą 
- spada szczęścia łza

jest taka noc, 
gdy radość serce gna
bezsenność wielu godzin 
- najdłuższa pora dnia,
najdłuższa pora dnia...
		    
		    
                     
Poznaj historię zmian tego tekstu 

