
Tekst piosenki:

		    		    
                    Dorożki mokrej w deszczu wrak 
Spoczął na dnie wielkiej kałuży 
Wydęty ciszą żagla garb 
Wspomina chwile wielkiej burzy
Wiatr zawiał a woźnica zbladł	
Zawarczał grom i światła zmrużył
A pod podkowy szczęścia spadł 
Ciernisty deszczyk wiotkiej róży

Koń zwiesił smutnie mokry kark
Uszami strzyże dymu mgiełkę 
Czeka aż ktoś tu nura da
Pod czarną muszlę, po perełkę
Łezkę co toczy się powoli
Po brudnej szybce mdłej latarni
Zetrze ją i obudzi płomyk
Złocistą, złocistą rybkę, mgieł akwarium

Przez wszystkie cztery pory roku
Tkwią w wodzie cztery ciężkie koła
Ciernisty deszczyk na nie pada
To katarynka niewesoła
Dorożki mokrej w deszczu wrak 
Spoczął na dnie wielkiej kałuży 
Wydęty ciszą żagla garb 
Śni o nieściętej jeszcze róży
		    
		    
                     
Poznaj historię zmian tego tekstu 

