
Tekst piosenki:

		    		    
                    Gdy widzisz ptaka w locie jak wolny jest 
Jak płynie sobie, aż po nieba kres 
Wiedz - niebo bywa pełne wichrów i burz 
A z lotu ptaka już nie widać róż 

Bo wolność - to nie cel lecz szansa by 
Spełnić najpiękniejsze sny, marzenia 
Wolność - to ta najjaśniejsza z gwiazd 
Promyk słońca w gęsty las, nadzieja 

Wolność to skrzypce z których dźwięków cud 
Potrafi wyczarować mistrza trud 
Lecz kiedy zagra na nich słaby gracz 
To słychać będzie tylko pisk, zgrzyt, płacz 

Bo wolność - to wśród mądrych ludzi żyć 
Widzieć dobroć w oczach ich i szczęście 
Wolność - to wśród życia gór i chmur 
Poprzez każdy bór i mur znać przejście 

Wolność lśni wśród gałęzi wielkich drzew 
Które pną się w słońce każda w swoją stronę 
Wolność brzmi jak radosny ludzi śmiech 
Którzy wolność swą zdobyli na obronę - 

Zwycięstwa, mądrości, prawdy i miłości 
Spokoju, szczęścia, zdrowia i godności 
Wolność to diament do oszlifowania 
A zabłyśnie blaskiem nie do opisania 

Wolność to także i odporność serc 
By na złą drogę nie próbować zejść 
Bo są i tacy, którzy w wolności cud 
Potrafią wmieszać swoich sprawek brud

A wolność, to królestwo dobrych słów
Mądrych myśli, pięknych snów
To wiara w ludzi

Wolność
Ją wymyślił dla nas Bóg
Aby człowiek wreszcie mógł
W Niebie się zbudzić
		    
		    
                     
Poznaj historię zmian tego tekstu 

