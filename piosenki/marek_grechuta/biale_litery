
Tekst piosenki:

		    		    
                    Najpierw pisano długo białe litery
Na białym papierze
Potem wiele czasu zajęło
Odczytywanie z kartki milczenia 

Leszek Aleksander Moczulski 
Wreszcie zanim ktoś pierwszy
Zdążył usta otworzyć
Opadła kurtyna oklasków

Myślę że nikomu bardziej
Nie są potrzebni dziś poeci
Niż sędziom którym nikt w tej brutalnej epoce
Nie może pomóc w umyciu rąk

Najbardziej lubię tych
Którzy nie zdejmując wcale rękawiczek
Potrafią swój najbardziej sprawiedliwy gniew 
Starannie uśmierzyć i powstrzymać
W takim racjonalnym punkcie
Że wszystko się zmieści
Zaledwie na główce szpilki

Najbardziej lubię ich wtedy 
Kiedy juz po wszystkim
Bez ich najmniejszego udziału
A oni wtedy pochylają się nad stolikiem
I zwykłe mieszanie kawy łyżeczką
Powiększają do rozmiarów antycznej tragedii

Czerwień wyprowadza się z krwi 
Tylko z największą ostrożnością 
Mogę sprowadzić czerwień
Do płomiennych przemówień
Do zarumienionej twarzy dziewczyny
Do pierwszych kwiatów w ogrodzie
Tylko z największą ostrożnością 
Mogę sprowadzić czerwień
Do śmiechu dziecka 
Do beztroskich karnawałowych zabaw
Do zieleni
		    
		    
                     
Poznaj historię zmian tego tekstu 

