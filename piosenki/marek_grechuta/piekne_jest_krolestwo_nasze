
Tekst piosenki:

		    		    
                    Co rano wstaje nowy dzień, 
rozdaje wszystkim to co ma. 
Jednemu blask, drugiemu cień 
do świtu się nie boi dnia. 

Piękne jest królestwo nasze, 
gdzie nam nikt nie dmucha w kaszę,
gdzie tak samo chwali los
wilga, słowik, wróbel, kos.

Królestwem rządzi dobry król,
co pod szlafmycą rozum ma,
Ze świecą więc nie znajdziesz tu,
księgi zażaleń ani skarg.

Piękne jest królestwo nasze, 
gdzie nam nikt nie dmucha w kaszę,
gdzie dla wszystkich ptasich gniazd 
jednakowo szumi las.

Witajcie więc w krainie tej,
gdzie każde dziecko, każdy ptak
piosenką wita nowy dzień
i chwali słodki życia smak.

Piękne jest królestwo nasze, 
gdzie nam nikt nie dmucha w kaszę,
gdzie w niedzielę, jak co dnia,
wspólna nam kapela gra.
Gdzie w niedzielę, jak co dnia,
wspólna nam kapela gra.
		    
		    
                     
Poznaj historię zmian tego tekstu 

