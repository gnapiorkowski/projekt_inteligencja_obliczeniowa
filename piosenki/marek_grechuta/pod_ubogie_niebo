
Tekst piosenki:

		    		    
                    Pod ubogie niebo, brzezinowy obłok 
wiklinowa jutrznia wjeżdża ten kramarz 
Jego wóz z koniem u dyszla z psem w wasążku 
w płachtach w szkaplerzach dymi 
w brzezinie płonie w jutrzni 
Wjeżdża ten kramarz na kołowrót 
ubogie niebo zwija z kołowrota rozciąga niebo 
malowane w pawie w kukułki 
W środku anioł rozcina mieczem dynię 
Stamtąd słońce w drewnianych strzałach w dzidach całe 
tryska po czerwień w sad plebański 

A tu kukułki wywołują z brzeziny deszcze brzezinowe nad karuzelę 
nad te konie wyższe o głowę od kościółka 
I są już deszcze,płowe liście sypią na pawie i na dynię 
rozciętą mieczem tryskającą strzałą i dzidą w sad plebański
		    
		    
                     
Poznaj historię zmian tego tekstu 

