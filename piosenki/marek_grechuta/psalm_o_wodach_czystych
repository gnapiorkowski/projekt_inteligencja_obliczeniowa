
Tekst piosenki:

		    		    
                    Wody są czyste piórko po nich płynie 
bielsze od żalu po straconym maju 
Przez jego witki drobniejsze niż sen 
oczy nie widząc patrzą i kochają 

piasek od piórka bielszy i od żalu 
księgę rodzaju na piasku spisaną 
pismem o którym mówi się tajemnie 
że jest odwiecznie jątrzącą się raną 

Wody są czyste gaśnie w nich planeta 
i gasną pod nią poczęte zwierzęta 
i wiary gasną jako ten dmuchawiec 
i o nich tylko ślepy kret pamięta 

ślepy jak chłopiec co ubiegłej wiosny 
nie wiedząc o tym odszedł w traw litanie 
wody są czyste Modlą się za chłopca 
a my o zmierzchu pomódlmy się za nie
		    
		    
                     
Poznaj historię zmian tego tekstu 

