
Tekst piosenki:

		    		    
                    Staromodne samochody 
Są jak wielkie, smutne dzieci. 
Już nie dla nich słońce świeci, 
Tak im źle, tak im źle. 

Staromodne samochody 
Całe w biedzie, całe w kurzu. 
Ktoś je zamknął na podwórzu. 
-"Wspomnij mnie!" - "Wspomnij mnie!" 

-"Jedźmy w drogę, byle dalej!" - 
Proszą stare wozy, 
Zawadiaki, włóczykije. 
Wyciągają długie szyje, 
Marzy im się droga, 
Zawierucha sroga, 
Wielki wiatr. 

Coraz rzadziej wóz wyjeżdża, 
A gdy zima przyjdzie śnieżna, 
Nagle spada na samochód 
Biały koc, biały koc. 

Z białej nudy bolą koła, 
Z Monte Carlo nikt nie woła, 
Tylko wlecze się okropnie 
Biała noc, biała noc. 

-"Jedźmy w drogę, byle dalej!" - 
Proszą stare wozy, 
Zawadiaki, włóczykije. 
Wyciągają długie szyje, 
Marzy im się droga, 
Zawierucha sroga, 
Wielki wiatr. 

Szosą nieba mkną Księżyce, 
Wielkie Wozy, Niedźwiedzice, 
A te stare samochody 
Patrzą w dal. Brak im słów. 

"Weźcie nas na Mleczną Drogę, 
Pojedziemy z wami w nogę - 
Niech się z nami dzisiaj ściga 
Wielki Wóz, Wielki Wóz. 

-"Jedźmy w drogę, byle dalej!" - 
Proszą stare wozy, 
Zawadiaki, włóczykije. 
Wyciągają długie szyje, 
Marzy im się droga, 
Zawierucha sroga, sroga.
		    
		    
                     
Poznaj historię zmian tego tekstu 

