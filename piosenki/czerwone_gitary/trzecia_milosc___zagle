
Tekst piosenki:

		    		    
                    ucichł wiatr, morze śpi w blasku gwiazd 
wspomnę znów miłość swą w taki czas 
smukły miała kształt, ostro szła na wiatr 
moja łódź, pierwsza łódź - miłość ma 

każdy, kto kocha wiatr, wie jak jest, 
kiedy już z oczu nam ginie brzeg 
wiatr na wantach gra, morze rusza w tan, 
kiedy kil znaczy ślad pośród pian 

na skrzydłach żagli w brzask płyniemy tak 
po stromych rzeźbach fal płyniemy tak 
wtopieni w zieleń mórz ze światłem dnia 
szaleni wiatrem, co nam scherzo gra 

piękny czas, rejsów czas kończył się 
kiedyś sztorm rzucił łódź aż na brzeg 
patrzeć było żal - stała wryta w piach 
miłość ma - wierna łódź, zeschły wrak 

rozstać się, żegnać się ciężko jest 
starczył mi nafty litr, pakuł pęk... 
kiedy płomień zgasł, popiół rozwiał wiatr... 
w morze znów rusza łódź - miłość ma 

na skrzydłach żagli w brzask płyniemy tak 
po stromych rzeźbach fal płyniemy tak 
wtopieni w zieleń mórz ze światłem dnia 
szaleni wiatrem, co nam scherzo gra
		    
		    
                     
Poznaj historię zmian tego tekstu 

