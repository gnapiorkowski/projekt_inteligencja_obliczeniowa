
Tekst piosenki:

		    		    
                    Krzykiem mody jest dziewczyna ma;
Mini buzia, dołeczki w niej dwa,
A na nosku sto piegów, też mini,
Którymi zdrajczyni mnie kusi co dnia.

Lecz to mini mi czyni na złość
I w miłości niezgody to kość;
Niby kocha, lecz mało, lecz mini,
Choć wie ma bogini, że mam tego dość.

Bo miłość ma to potęga burz,
I wichru moc i bezkresy mórz.
Tak wielka jest jak szczyty gór
W lawinie chmur... ho... ho...

Szczytem mody jest dziewczyna ma,
Mini-serce widocznie też ma,
Którym kocha tak mi-inimalnie,
Że żyć mi wypadnie w rozpaczy bez dna.

Bo miłość ma to potęga burz,
I wichru moc i bezkresy mórz.
Tak wielka jest jak szczyty gór
W lawinie chmur...ho...ho...

Szczytem mody jest dziewczyna ma,
Mini-serce widocznie też ma,
Którym kocha tak mi-inimalnie,
Że żyć mi wypadnie w rozpaczy bez dna.
		    
		    
                     
Poznaj historię zmian tego tekstu 

