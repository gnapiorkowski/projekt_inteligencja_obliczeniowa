
Tekst piosenki:

		    		    
                    Prawie ten sam pejzaż
Ale nie pamiętam śladów,
które zatarł czas.
Nawet w tamtym oknie
Zmierzch rysuje inną twarz
Inni ludzie wokół
Inne światła w mroku,
Drzew w południe dłuższy cień.
Gdzie jest dzisiaj Anna
Gdzie jest teraz Anna M.?

Uuu... daleko, blisko tak
Uuu... za pierwszy lepszy sen
Uuu... odeszła kiedyś Anna M.

Była ze mną wszędzie
Była, jest i będzie.
Chce, czy nie chce -wraca znów.
W wierszu, w rytmie godzin,
W ciszy która szuka snu,
W niepokoju zdarzeń,
W niepewności wrażeń,
W sprawach które niesie dzień.
Gdzie jest dzisiaj Anna,
Gdzie jest teraz Anna M.?

Uuu... daleko, blisko tak...
Idzie znów ulicą wiatru się nie wstydząc,
Ma w ramionach cały świat,
Chmur wysokie żagle,
Każdą barwę, każdy kwiat
Z niebem ponad głową
Idzie, nie wiem dokąd.
Tylko tyle o niej wiem.
Gdzie jest dzisiaj Anna,
Gdzie jest teraz Anna M.?
		    
		    
                     
Poznaj historię zmian tego tekstu 

