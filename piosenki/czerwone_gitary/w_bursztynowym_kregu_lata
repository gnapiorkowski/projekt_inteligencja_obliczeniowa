
Tekst piosenki:

		    		    
                    Coraz częściej deszcz przelotny 
Pod oknami śpiewa, 
A nocami wiatr-pustelnik 
W sadzie gruszki zrywa. 
Spójrzcie tylko, moi mili: 
Wschodzi ozimina. 

W bursztynowym kręgu lata 
Dopala się wrzesień, 
Spopielałe mchy roznosi 
Po zrudziałym lesie. 
Ma się zatem, moi mili, 
Ma się zatem, moi mili, 
Ma się już pod jesień. 

Spójrz! Popradem gęsie pióro 
Jak żaglówka płynie. 
Fruną nad nim złote liście - 
Kolorowe motyle. 
I ostatni redyk schodzi 
Z siwych gór w dolinę. 

W bursztynowym kręgu lata 
Dopala się wrzesień, 
Spopielałe mchy roznosi 
Po zrudziałym lesie. 
Idzie do nas, moi mili, 
Idzie do nas, moi mili, 
Idzie do nas jesień. 

Już powoli pustoszeją 
Gniazda pod okapem. 
Wypłowiała czerwień malwy, 
Mak się żegna z makiem. 
Wieczorami chłód się wkrada 
W progi naszej chaty. 

W bursztynowym kręgu lata 
Dopala się wrzesień, 
Spopielałe mchy roznosi 
Po zrudziałym lesie. 
Przyszła do nas, moi mili, 
Przyszła do nas, moi mili, 
Przyszła do nas jesień.
		    
		    
                     
Poznaj historię zmian tego tekstu 

