
Tekst piosenki:

		    		    
                    Bywa, że za chmurą oceanu 
Znikną przyjaciele. Tak się często dzieje, 
Ale jeśli żyją w Twej pamięci - 
Nie potrzeba więcej, bo tam żyje serce. 
Właśnie tam, niedaleko, 
Biały świt nas obudzi. 
Do tych tras, do tych ludzi 
Z dawnych lat powracamy. 

Wszystkim, którzy o nas pamiętali 
Posyłamy kwiaty z naszych drzew. 
Niech się płomień naszych kwiatów zawsze pali, 
Jak się pali ten serdeczny śpiew. 
Wszystkim, którzy o nas pamiętali, 
Dziękujemy z głębi naszych dusz. 
Hej, wędrowcze! Ty nas wołaj z ciemnej dali 
I z muzyczki naszej sobie wróż. 

Każdy miewa przerwy w życiorysie, 
Znika jak zaklęty, bierze złe zakręty ... 
Ale nawet jeśli długo milczy, 
To godziny liczy: marzec, grudzień, styczeń ... 
Właśnie tam, niedaleko, 
Nowy świt nas obudzi. 
Do tych tras, do tych ludzi 
Z dawnych lat powracamy. 

Wszystkim, którzy o nas pamiętają
Posyłamy kwiaty z naszych drzew. 
Niech się płomień naszych kwiatów zawsze pali, 
Jak się pali ten serdeczny śpiew. 
Wszystkim, którzy o nas pamiętają, 
Dziękujemy z głębi naszych dusz. 
Hej, wędrowcze! Ty nas wołaj z ciemnej dali 
I z muzyczki naszej sobie wróż. 

Hej, wędrowcze! Ty nas wołaj z ciemnej dali 
I z muzyczki naszej sobie wróż.
		    
		    
                     
Poznaj historię zmian tego tekstu 

