
Tekst piosenki:

		    		    
                    Siądziemy dziś przy świecach, 
Gdy się skończy dzień. 
Kocisko zejdzie z pieca, 
Szarobury leń. 
A gdy, a gdy 
Zaświeci gwiazdka nam, 
Z kolędą tą drogą złą 
Pójdziemy w świat. 

Gwiazdeczko, która świecisz - hen! 
Niedźwiedziom daruj mocny sen, 
A smutnym ludziom złoty grosz, 
Zboża łan, kwiatów kosz. 

Gwiazdeczko, która świecisz - het! 
Daj każdej babci ciepły pled, 
Osiołkom daruj siana w bród, 
Śpiewaj z nami jak z nut, 
Śpiewaj jak z nut. 
Ogrzej na szybach lód. 

Siądziemy dziś przy sobie 
Niby sowy dwie. 
Na deser po połowie 
Wypijemy łzę. 
A gdy, a gdy 
Zaświeci gwiazdka nam, 
Z kolędą tą drogą złą 
Pójdziemy w świat. 

Gwiazdeczko, która świecisz - tam! 
Daj czarnym kotom cienie bram, 
Okrętom w morzu syren śpiew, 
Mało raf, dużo mew. 

Dopóki świecisz, mamy raj. 
Pyzate dzieci daj nam, daj. 
Kochankom daruj zgody cud. 
Śpiewaj z nami jak z nut, 
Śpiewaj jak z nut. 
Ogrzej nam w sercach lód.
		    
		    
                     
Poznaj historię zmian tego tekstu 

