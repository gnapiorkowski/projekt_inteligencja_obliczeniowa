
Tekst piosenki:

		    		    
                    Kołysał nas zachodni wiatr, 
Brzeg gdzieś za rufą został. 
I nagle ktoś jak papier zbladł: 
Sztorm idzie, panie bosman! 

A bosman tylko zapiął płaszcz 
I zaklął: - Ech, do czorta! 
Nie daję łajbie żadnych szans! 
Dziesięć w skali Beauforta! 

Z zasłony ołowianych chmur 
Ulewa spadła nagle. 
Rzucało nami w górę, w dół, 
I fala zmyła żagle. 

A bosman tylko zapiął płaszcz 
I zaklął: - Ech, do czorta! 
Nie daję łajbie żadnych szans! 
Dziesięć w skali Beauforta! - Hej! 

Gdzie został ciepły, cichy kąt 
I brzegu kształt znajomy? 
Zasnuły mgły daleki ląd 
Dokładnie, z każdej strony. 

A bosman tylko zapiął płaszcz 
I zaklął: - Ech, do czorta! 
Nie daję łajbie żadnych szans! 
Dziesięć w skali Beauforta! 

O pokład znów uderzył deszcz 
I padał już do rana. 
Piekielnie ciężki to był rejs, 
Szczególnie dla bosmana. 

A bosman tylko zapiął płaszcz 
I zaklął: - Ech, do czorta! 
Przedziwne czasem sny się ma! 
Dziesięć w skali Beauforta! / *3
		    
		    
                     
Poznaj historię zmian tego tekstu 

