
Tekst piosenki:

		    		    
                    Twoje oczy znam jak jeszcze nikt, 
Przede mną nikt. 
Gdy komuś kłamią, to nie mnie; 
Raz w oczy spojrzę - wszystko wiem. 
Wiedziałem wtedy, w pierwszym dniu, 
Że czekają pierwszej nocy. 
Nie wiesz, jak ja czekam 
Na tę noc, pierwszą noc. 

Twoje usta znam jak jeszcze nikt, 
Przede mną nikt. 
Raz są lękliwe tak jak Ty, 
Raz niecierpliwe tak jak Ty, 
Poznane w jasnym słońcu dnia 
A czekające pierwszej nocy. 
Nie wiesz, jak ja czekam 
Na tę noc, pierwszą noc! 

Sama o sobie wiesz jeszcze mało, 
Więc słuchaj, posłuchaj, co powiem: 
Przyjdziesz do mnie w ciemności i przymkniesz oczy, 
Gdy usta zbliży nam mrok naszej nocy. 
Wiem, że tak będzie, że tak się stanie. 
Ty o tym nie wiesz - sama całą sobą kusisz. 
Niech przyjdzie noc, niech przyjdzie noc nasza pierwsza ... 

Twoje oczy znam jak jeszcze nikt, 
Przede mną nikt. 
Gdy komuś kłamią, to nie mnie; 
Raz w oczy spojrzę - wszystko wiem. 
Wiedziałem wtedy, w pierwszym dniu, 
Że czekają pierwszej nocy. 
Wiemy, co czekanie 
Na tę noc, pierwszą noc ... 

Twoje usta znam jak jeszcze nikt, 
Przede mną nikt. 
Raz są lękliwe tak jak Ty, 
Raz niecierpliwe tak jak Ty, 
Poznane w jasnym słońcu dnia 
A czekające pierwszej nocy. 
O Boże! Jak czekałem 
Na tę noc, pierwszą noc!
		    
		    
                     
Poznaj historię zmian tego tekstu 

