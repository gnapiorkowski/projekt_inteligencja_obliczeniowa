
Tekst piosenki:

		    		    
                    Kiedy będziesz szła do mnie
Tam, gdzie czekam na ciebie
Słońce drogę ci wskaże
Droga sama powiedzie

Góra grzbiet swój pochyli
Żebyś nóg nie męczyła
Wiatr ci iść dopomoże
Żebyś szybciej tu była

Ale gdybyś zechciała
Do innego zawrócić
Wicher drzewa połamie
I pod nogi twe rzuci

Z piargów ostre kamienie
Do stóp twoich się stoczą
Wiatr, co przedtem pomagał
Teraz będzie wiał w oczy

Rzeka drogę przegrodzi
I podniosą się fale
Woda kładkę zaleje
Byś nie mogła iść dalej

...do innego iść dalej
		    
		    
                     
Poznaj historię zmian tego tekstu 

