
Tekst piosenki:

		    		    
                    Czarne noce, kocie oczy, 
Mroczne głębie studzien, 
Gór wysmukłych cienie dumne, 
Pies warczący w budzie. 
Srebrny księżyc-szaławiła 
Z Wenus dyskurs toczy. 
Posrebrzane Twoje włosy, 
Zakochane oczy. 

[-instrum.-] 

W wodospadach Twych kędziorów 
Będę nurzać dłonie, 
Szept namiętny zaplatając 
W pasma wokół skroni. 
Zacałuję blaski oczu 
Zanim znów dzień wstanie - 
Takie będzie nasze nocne 
Zwykłe całowanie. 

[-instrum.-] 

Wśród zamszystych zagajników 
Krążą cienie legend, 
Stare klechdy upiorowe 
Śpią nad rzeki brzegiem. 
Na konarach rosochatych 
wiatr gra dumkę rzewną; 
W Twoim życiu moje życie 
Zmieści się na pewno. 

[-instrum.-]
		    
		    
                     
Poznaj historię zmian tego tekstu 

