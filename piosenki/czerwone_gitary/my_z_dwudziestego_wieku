
Tekst piosenki:

		    		    
                    Dokąd pójdziemy drogą pod wiatr, 
My z dwudziestego wieku? 
Co nam przyniesie wolny nasz świat, 
Nim zatrzymamy go w biegu? ... 

Jakie nadzieje spełni nam czas, 
Rwący nawałą zdarzeń, 
Zanim zapłoną ogniem złych gwiazd 
Domy i pola nasze? ... 

Komu będziemy mogli, jak dziś, 
Sercem i myślą wierzyć, 
Jeśli rozbiją okna i drzwi 
Kolby najemnych żołnierzy? ... 

Dokąd pójdziemy drogą pod wiatr, 
My z dwudziestego wieku? 
Kto nam pomoże znaleźć gdzieś ślad 
Uczuć człowieka w człowieku?
		    
		    
                     
Poznaj historię zmian tego tekstu 

