
Tekst piosenki:

		    		    
                    Niedźwiedź zachrapał, ze śniegu czapa, 
Na kiju gwiazda. Ej, panie gazda! 
Na stół ozory, na stół kaczory! 
Ko ko ko kolęda! 
Hej, kukuryku! Rejwach w kurniku! 
Ko ko ko kolęda! 

Hej tam, herody! Wdziewajcie brody, 
Strójcie się, strójcie i kolędujcie! 
Niech dzisiaj hula Jasiek za Króla - 
Ko ko ko kolęda! 
Siada za stoły naród wesoły - 
Ko ko ko kolęda! 

Na kiju gwiazda. Ej, panie gazda! 
Tylko raz w roku przy twoim boku 
Diabeł z Aniołem siądą za stołem. 
Ko ko ko kolęda! 
Polej nalewki, dziękuj za śpiewki. 
Ko ko ko kolęda! 

Puk, puk w okienko! Wychodź, panienko! 
Byłaś niczyja - będziesz Maryja. 
Na głowie chusta, uśmiech na usta. 
Ko ko ko kolęda! 
Oj, dobra nasza! Zagram Kajfasza. 
Ko ko ko kolęda! 

Na stół ozory, na stół kaczory! 
Ko ko ko kolęda! 
Hej, kukuryku! Rejwach w kurniku! 
Ko ko ko kolęda! 
Niech dzisiaj hula Jasiek za Króla - 
Ko ko ko kolęda! 
Siada za stoły naród wesoły - 
Ko ko ko kolęda! 

Diabeł z Aniołem siądą za stołem. 
Ko ko ko kolęda! 
Polej nalewki, dziękuj za śpiewki. 
Ko ko ko kolęda! 
Na głowie chusta, uśmiech na usta. 
Ko ko ko kolęda! 
Oj, dobra nasza! Zagram Kajfasza. 
Ko ko ko kolęda!
		    
		    
                     
Poznaj historię zmian tego tekstu 

