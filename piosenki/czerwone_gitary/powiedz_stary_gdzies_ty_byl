
Tekst piosenki:

		    		    
                    Powiedz, stary, gdzieś ty był? Dziwną minę masz. 
Pewnieś zwiedził Rzym lub Krym już nie jeden raz. 
Możeś wiatry w polu gnał, aż zgubiłeś ślad? 
Powiedz, gdzieś pod rynnę wpadł? 

Powiedz, stary, gdzieś ty był? Ileś soli zjadł? 
Może urwał ci się film u podnóża Tatr? 
Coś przed nami ukryć chcesz, lecz nie zwiedziesz nas! 
Powiedz! Już najwyższy czas! 

Stara wiara znów przygarnie cię - szkoda słów! 
Więc uśmiechnij się i do góry głowa! 

Powiedz, stary, gdzieś ty był przez okrągły rok? 
Pewnie świat nie szczędził ci zmartwień ani trosk. 
I choć grałeś, nie dał los tych najlepszych kart. 
Siadaj! Może byś coś zjadł? 

Stara wiara znów przygarnie cię - szkoda słów! 
Więc uśmiechnij się i do góry głowa! 

To nieważne, gdzieś ty był! Byłeś diabła wart! 
To nieważne, gdzieś ty był! Nie udał ci się start. 
Słuchaj, stary, sekret znam, by uratować cię: 
Już najwyższy czas - zakochaj się! x3
		    
		    
                     
Poznaj historię zmian tego tekstu 

