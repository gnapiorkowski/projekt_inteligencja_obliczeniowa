
Tekst piosenki:

		    		    
                    Muz. S. Krajewski, sł. A. Osiecka

Światem zaczęła rządzić jesień-
Topi go w żółci i czerwieni.
A ja tak pragnę - czemu? Nie wiem -
Uciec pociągiem od jesieni.
Uciec pociągiem od przyjaciół,
Wrogów, rachunków, telefonów.
Nie trzeba długo się namyślać,
Wystarczy tylko wybiec z domu i...

Wsiąść do pociągu byle jakiego,
Nie dbać o bagaż, nie dbać o bilet.
Ściskając w ręku kamyk zielony
Patrzeć, jak wszystko zostaje w tyle ...

W taką podróż chcę wyruszyć,
Gdy podły nastrój i pogoda,
Zostawić ciebie, łóżko szafę -
Niczego mi nie będzie szkoda.
Zegary staną niepotrzebne,
Pogubię wszystkie kalendarze.
W taką podróż chcę wyruszyć,
Nie wiem, czy tylko się odważę

Wsiąść do pociągu byle jakiego,
Nie dbać o bagaż, nie dbać o bilet.
Ściskając w ręku kamyk zielony
Patrzeć, jak wszystko zostaje w tyle ...
		    
		    
                     
Poznaj historię zmian tego tekstu 

