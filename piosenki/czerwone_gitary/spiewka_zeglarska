
Tekst piosenki:

		    		    
                    To wielki dzień - wyruszamy dziś na morze. 
To piękny dzień, choć żegnamy ciepłe łoże. 
Nie chcemy spać. My nie chcemy spać - broń Boże! 
Snu nam nie żal, domu nie żal, nie żal. 

To wielki dzień - dziś na morze wyruszamy. 
To piękny dzień, choć daleko już od mamy. 
Nam jej nie żal - my wolnością oddychamy. 
Snu nam nie żal, matki nie żal, nie żal. 

To święty dzień, bo przed nami oceany. 
To trudny dzień - szkoda dziewczyn zapłakanych, 
Lecz woła nas świat szeroki, świat nieznany. 
Snu nam nie żal, dziewczyn nie żal, nie żal. 

Niech domy śpią! 
Niech matki śpią! 
Niech serca śpią - 
Tam za mgłą, tam za mgłą.
		    
		    
                     
Poznaj historię zmian tego tekstu 

