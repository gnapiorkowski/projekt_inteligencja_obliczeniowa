
Tekst piosenki:

		    		    
                    Zobacz, pająki tkały welon twój,
Widzisz, z pajęczej przędzy tkany tiul.
Kiedy ty, ty, ty staniesz rankiem przy mnie, 
Błysną w nim klejnoty rosy.

Zobacz, rozwija się konwalii kwiat.
Słuchaj, dźwięk leśnych dzwonków niesie wiatr...
Kiedy ty, ty, ty idziesz, idziesz ze mną, 
Dzwonią wszystkie dzwony ziemi.

"Ty", jedyne słowo z wszystkich słów,
"Ty" najwięcej znaczy z wszystkich słów.
Ty  znalazłaś dla mnie uśmiech dnia,
Ty uczyłaś mnie jak kochać świat.

Zobacz, przejrzystej wody pełen dzban,
Spróbuj, w prezencie ślubnym strumień dał.
Kiedy ty, ty, ty wzniesiesz pierwszy toast, 
Wzniosą toast leśne echa...

"Ty", jedyne słowo z wszystkich słów,
"Ty" najwięcej znaczy z wszystkich słów.
Ty  znalazłaś dla mnie uśmiech dnia,
Ty uczyłaś mnie jak kochać świat.

Popatrz, kobierzec z igieł utkał las.
Dzisiaj, do ślubu będziesz po nim szła.
Kiedy ty, ty, ty idziesz, idziesz ze mną, 
Kwitną wszystkie kwiaty ziemi...
		    
		    
                     
Poznaj historię zmian tego tekstu 

