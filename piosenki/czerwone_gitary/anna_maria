
Tekst piosenki:

		    		    
                    Smutne oczy, piękne oczy,
Smutne usta bez uśmiechu,
Widzę co dzień ją z daleka, 
Stoi w oknie aż do zmierzchu. 

Anna Maria...

Tylko o niej ciągle myślę 
I jednego tylko pragnę,
Żeby chciała choć z daleka, 
Choć przez chwilę spojrzeć na mnie. 

Anna Maria smutną ma twarz, 
Anna Maria wciąż patrzy w dal. 

Jakże chciałbym ujrzeć kiedyś, 
Swe odbicie w pięknych oczach,
Jakże chciałbym móc uwierzyć w to, 
Że kiedyś mnie pokocha. 

Anna Maria smutną ma twarz,
Anna Maria wciąż patrzy w dal.

Lat minionych, dni minionych, 
Żadne modły już nie cofną,
Ten, na kogo ciągle czeka, 
Już nie przyjdzie pod jej okno. 

Anna Maria smutną ma twarz,
Anna Maria wciąż patrzy w dal,
Anna Maria smutną ma twarz,
Anna Maria wciąż patrzy w dal.

Anna Maria...
		    
		    
                     
Poznaj historię zmian tego tekstu 

