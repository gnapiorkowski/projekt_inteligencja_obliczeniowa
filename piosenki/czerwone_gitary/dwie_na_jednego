
Tekst piosenki:

		    		    
                    Kwiatów znoszę Ci naręcza, 
Cale noce się zadręczam. 
Co dzień dzwonię, rymowane piszę listy - 
A ty masz mnie za sztubaka! 
Oj, nie byłabyś Ty taka, 
Gdybyś chociaż raz zajrzała do statystyk. 

Na każdego chłopca 
Przypadają dwie dziewczyny, 
Więc nie bądź taka ważna 
I z serca wyrzuć głaz. 
Aż dwie na jednego - 
Tak stwierdzają biuletyny 
I to jest limit, który ma 
Wykonać każdy z nas. 
Ktoś planując populację 
Ponarabiał błędów sto 
I dziś mamy sytuację, 
W rezultacie której to 
Na każdego chłopca 
Przypadają dwie dziewczyny, 
Więc nie bądź taka ważna 
I zmień się póki co. 

Mogłabyś się dać nakłonić, 
Czy odpisać, czy oddzwonić - 
Raz nauczyć się dobrego obyczaju. 
Nie narzucam się - broń Boże! 
Nie wymagam ani grożę, 
Lecz chcę, byś zapamiętała, że w tym kraju 

Na każdego chłopca 
Przypadają dwie dziewczyny. 
To jest naturalny, 
Demograficzny ruch. 
Aż dwie na jednego - 
No i właśnie z tej przyczyny 
Ma każdy z nas możliwość 
Wybrać sobie jedną z dwóch! 
A Ty ważna jesteś, no bo 
Dobrze wiesz po tysiąckroć, 
Że nic nie mam poza Tobą - 
Tobie wierny jestem. Choć 
Na każdego chłopca 
Przypadają dwie dziewczyny - 
Ja chcę Ciebie jedną 
Na całe życie wziąć.
		    
		    
                     
Poznaj historię zmian tego tekstu 

