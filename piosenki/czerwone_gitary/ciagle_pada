
Tekst piosenki:

		    		    
                    Ciągle pada! 
Asfalt ulic jest dziś śliski jak brzuch ryby, 
Mokre niebo się opuszcza coraz niżej, 
Żeby przejrzeć się w marszczonej deszczem wodzie. 

A ja? 
A ja chodzę desperacko i na przekór wszystkim moknę, 
Patrzę w niebo, chwytam w usta deszczu krople, 
Patrzą na mnie rozpłaszczone twarze w oknie, to nic! 

Ciągle pada! 
Ludzie biegną, bo się bardzo boją deszczu, 
Stoją w bramie, ledwie się w tej bramie mieszcząc, 
Ludzie skaczą przez kałuże na swej drodze. 

A ja?
A ja chodzę, nie przejmując się ulewą ani spiesząc, 
Czując, jak mi krople deszczu usta pieszczą, 
Ze złożonym parasolem idę pieszo, o tak! 

Ciągle pada!
Alejkami już strumienie wody płyną, 
Jakaś para się okryła peleryną, 
Przyglądając się, jak mokną bzy w ogrodzie. 

A ja? 
A ja chodzę w strugach wody, ale z czołem podniesionym, 
Żadna siła mnie nie zmusza i nie goni, 
Idę niby zwiastun burzy z kwiatkiem w dłoni, o tak! 

Ciągle pada!
Nagle ogniem otworzyły się niebiosa, 
Potem zaczął deszcz ulewny sieć z ukosa, 
Liście klonu się zatrzęsły w wielkiej trwodze. 

A ja? 
A ja chodzę i niestraszna mi wichura ani ulewa, 
Ani piorun, który trafił obok drzewa, 
Słucham wiatru, który wciąż inaczej śpiewa. 

Ciągle pada!
Nagle ogniem otworzyły się niebiosa, 
Potem zaczął deszcz ulewny siać z ukosa, 
Liście klonu się zatrzęsły w wielkiej trwodze. 

A ja? 
A ja chodzę i niestraszna mi wichura ani ulewa, 
Ani piorun, który trafił obok drzewa, 
Słucham wiatru, który wciąż inaczej śpiewa. 

A ja? 
A ja chodzę desperacko i na przekór wszystkim moknę, 
Patrzę w niebo, chwytam w usta deszczu krople, 
Patrzą na mnie rozpłaszczone twarze w oknie, to nic!
		    
		    
                     
Poznaj historię zmian tego tekstu 

