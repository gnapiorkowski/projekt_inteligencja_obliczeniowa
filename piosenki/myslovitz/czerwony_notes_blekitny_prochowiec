
Tekst piosenki:

		    		    
                    Czerwony notes, w którym trzymałem
Wszystkie te swoje czarne myśli, gdzie on dziś jest?
Choć przecież potem były inne też

Błękitny prochowiec, który był dla mnie
Jakbym go wyjął Micky'emu z szafy, gdy nie patrzy Kim
Ciekawe, czy ubrałbym go dziś?

Dziś wiem, wszystkie rzeczy, które kiedyś określały mnie
Gdzieś zniknęły, porzuciłem je
I wiem, a właściwie wcale nie wiem, kim dziś jestem i
Nie potrafię już odnaleźć siebie w tym

Czerwony notes, błękitny prochowiec, dzikie ogniska
I w parku ławka, pierwsza gitara
I jeszcze każda twarz mi wtedy tak dobrze znana

Zwężane spodnie i tamta dziewczyna
Za którą w kościele siadałem w ławce, jaką miała twarz?
I książka, którą wciąż od nowa co rok zaczynam

Dziś wiem, wszystkie rzeczy, które kiedyś określały mnie
Gdzieś zniknęły, porzuciłem je
I wiem, a właściwie wcale nie wiem, kim dziś jestem i
Nie potrafię już odnaleźć siebie w tym
		    
		    
                     
Poznaj historię zmian tego tekstu 

