
Tekst piosenki:

		    		    
                    niebieskie dżinsy i słomiane kapelusze 
wodospad słońca, chmur poduchy, złoto pól 
codziennie plecak pełen całkiem nowych wzruszeń 
królowa życia i król 

na taflach jezior trzepotanie białych żagli 
śnieg zimą w górach, latem lepsza morska sól 
czy dzień, czy noc, nic oprócz pragnień ich nie nagli 
królowa życia i król 

dla zdrowia czasem spleen 
patykiem pisanych win 
odtrącaj szyjkę i "skool" 

królowa życia 
królowa życia 
królowa życia i król 


zwycięstwa pierwsze i przegranych pierwsza gorycz 
motanie spraw jak rajdy bilardowych kul 
coraz mądrzejsze życia podłapują wzory 
królowa życia i król 

tych najtrudniejszych w życiu rozmów ostre słowa 
"jakoś to załatw", "dla higieny weźmy ślub" 
choć trochę głupio było, trudno dopasować 
królowa życia i trup 

na szczęście brak pamięci 
jakoś tam trzeba kręcić 
po prostu we mnie się wtul 

królowa życia 
królowa życia 
królowa życia i król 


pofartowało się zupełnie niesłychanie 
gablota mota na opony wstęgę szos 
i skórą kurtek świecą w środku jak marsjanie 
królowa życia i boss 

jak człowiek wygra to dopiero ma coś z życia 
naprawdę czuje jak wariuje w żyłach krew 
układy takie, że no wprost nie do odbicia 
królowa życia i szef 

to już napewno góra 
i farty i kultura 
nigdy nie wypadną z ról 

królowa życia 
królowa życia 
królowa życia i król 


a potem taki czas, że wszystko jest już śliczne 
i coraz mniej codzień zwyczajnych spraw, cest brulle 
więc admiruje cię, bo to takie romantyczne 
królowa życia i król 

coraz mniej jawy, coraz więcej alkoholi 
och, Barleycorn, powieki oczom duszy stul 
oboje wiemy jak samotność nocą boli 
królowa życia i król 

wódeczka raz, bo świta 
pod czaszką kac aż zgrzyta 
wszystko załatwi ten ból 

królowa życia 
królowa życia 
królowa życia i król...
		    
		    
                     
Poznaj historię zmian tego tekstu 

