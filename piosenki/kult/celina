
Tekst piosenki:

		    		    
                    (szybsza wersja)

Tę burzę włosów każdy zna,
Przy ustach dłoni chwiejny gest -
Tak to Celina, Celina, Celina jest...
Jak hejnał grzmi jej śmiech, gdy całe miasto śpi,
Nie wytrzeźwiała od soboty - balet trwa już cztery dni...
I w Twiście wozi się -
W piorunach klipsów na potłuczonym szkle...

La, la, la - zaśpiewał w barze ktoś:
To Czarny Ziutek pije gin -
Celiny koleś, twardy gość...
Pije cztery dni, wychylił setną ćwierć,
Powietrze zaraz wyszło z niego - w kliniczną popadł śmierć...
Liczko pobladło mu jak wosk -
Ziutek pozbył się swych od Celiny trosk...

Zapamiętajcie sobie radę,
Którą dziś wam wszystkim dam:
Możecie liczyć na przyjaciół - pomogą wam...
Ziutkowi minął kac - kolesie w kocioł wzięli go:
Szukaj Celiny, lamusie! Gdzie adapter, chata, szkło?
Ziutek nie płakał - twardy jest:
Godzinę ze wściekłości wył jak pies...

Tak, tak, tak - Celina już na złom:
To czarny Ziutek z kilerami
Pod Celiny idzie dom...
Oświetlił błysk ich kos w rynku bramy brzeg,
Sikory złote pod mankietem odmierzają sekund bieg...
I stoi pikiet sak -
Pod oknem w sieni i u drzwi dać tylko znak...

Zasłony w oknach leją blask,
Na mecie jasno jakby w dzień -
Tak to Celiny, Celiny, Celiny cień...
Dłonie kołyszą się - egzotyczne kwiaty dwa...
Celina naga na balecie - pośród żądz i szkła...
Wtem nagle jakiś ruch:
W progu staje Rudy Mundek - Ziutka druh...

Dzyń, dzyń, dzyń, dzyń, dzyń, dzyń - to prysło w oknie szkło:
Celina naga w noc ucieka -
Jakie dno, o, jakie dno...
Już tylko chce się jej do piekła skryć...
Och, Ziutek, Ziutek, gdzieś ty był, kiedy ja zaczynałam pić?
Dlaczegoś nie bił w pysk?...
Lecz milczy noc i tylko kosy świeci błysk...

Dlaczego taki ostry był Ziutkowej kosy szpic?
Przecież znacie te balety -
Wszak w nich złego nie ma nic...
Ale Celiny głos, Celiny włosów woń -
Czerwoną mgłą zasnuwa oczy, w kamień zwiera dłoń...
Ziutek tylko podniósł brew:
Błysnęło - na białą pierś trysnęła krew...

Słuchaj to jęknął świat
Jak chory pies u pana stóp -
Tak to Celinie, Celinie, Celinie kopią grób...
W rynku syren jęk, na jezdni żółty kurz,
Niebieska szklanka miga - blacharnia Ziutka zwija już...
I odtąd spoza krat
Ziutek i Mundek bez Celiny widzą świat...

Lecz czasem, gdy jest noc,
Ziutek wytęża słuch -
Tak to Celiny, Celiny, Celiny duch...
Wiecie więc, że ja was bawiłem śpiewem swym:
Tylko dla zwykłej draki - w ogóle prawdy nie ma w tym...
To zwykły kawał jest...
Darujcie - to już ballady kres...
		    
		    
                     
Poznaj historię zmian tego tekstu 

