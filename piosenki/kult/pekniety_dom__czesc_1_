
Tekst piosenki:

		    		    
                    Twardy elektorat, idą oni
Każdy od nich jednej prawdy broni.
Tutaj zburzy, tam zbuduje wizje
Poprzez internety, telewizje.
Każdy o pryncypiach tak pamięta
Mają już swojego prezydenta.
Tak naszego mają też premiera
A naczelnik startował od zera.

Idą poprzez miasta, idą poprzez wsie
Idą ku przyszłości, by skończyć na dnie.

Twardy elektorat kroczy żwawo
To od dawna już nie jest zabawą.
Takie są zalety demokracji
Większość wcale nie musi mieć racji.
Zwłaszcza kiedy nie jest tą większością
Niezarejestrowaną mniejszością.
Pod opieką ojca to pokaże
I gdy trzeba rozkaz dać rozkaże.

Idą poprzez miasta, idą poprzez wsie
Idą ku przepaści, by skończyć na dnie.

Twardy elektorat znaczy wiele
W tą jedną na parę lat niedzielę.
Zjednoczony i skoncentrowany
Potem gardła są poprzecinane.
Władza nam gardziołka poprzecina
Lecz na razie tylko krótko trzyma.
Twardy elektorat już historię stworzył
I potem poszedł na wojnę.

Idą poprzez miasta, idą poprzez wsie
Idą ku przepaści, by skończyć na dnie.
		    
		    
                     
Poznaj historię zmian tego tekstu 

