
Tekst piosenki:

		    		    
                    Miłość wieczna jest skuteczna,
miłość poznać daj.

W kraju gdzie pieniądz jest bogiem,
zamieszkują plemiona srogie,
mają swe własne dziesięć przykazań,
i każdy na nie się zgadza.

Wierzą, że są narodem wybranym,
przez boga pieniądza wskazanym,
to wszystko ładnie się kumuluje,
losem plemienia kieruje.

To nie jest kraj dla starszych ludzi,
niech Cię niewola nie trudzi,
to nie ten kraj, to nie mój raj,
nie dla mnie raj.

Albowiem wiara wieczna, jest skuteczna,
wiarę poznać daj.

Mają swych świętych niepokonanych,
samych przez siebie wybranych,
wierzą, że żyją w najlepszym ze światów,
uczą się o tym od dziecka 

Niejeden otrzymał czterysta batów,
choć czeka ich furia zdradziecka,
gotowi są nieść religie na światy,
najlepszy to znaczy bogaty.

To nie jest kraj dla starszych ludzi,
niech Cię niewola nie trudzi,
to nie ten kraj, to nie mój raj,
nie dla mnie raj.

To nie jest kraj dla ludzi z getta,
o nie, nie przyczyna jest nie ta,
to nie jest kraj dla ludzi z getta,
pamiętaj.

Albowiem miłość wieczna jest skuteczna,
miłość proszę daj.

Plemiona mają takie potencje,
że więcej nie da się zmieścić,
kto mnie wyzwoli z takiej niewoli,
będę się bawił do woli 

Ale pod czujnym okiem sąsiada,
może wszędzie czaić się zdrada,
czemu do szkoły mnie wysyłacie,
chyba sumienia nie macie.

To nie jest kraj dla starszych ludzi,
niech Cię niewola nie trudzi.
to nie ten kraj, to nie mój raj,
nie dla mnie raj.

To nie jest kraj dla ludzi z getta,
o nie, nie przyczyna jest nie ta,
to nie jest kraj dla ludzi z getta,
pamiętaj.

To nie jest kraj dla ludzi z ziemi,
którzy rękami swojemi,
skarby z ziemi wyrywali,
z dna jej wyrwali.

Albowiem wiara wieczna jest przedwieczna,
wiarę proszę daj,
miłość wieczna jest skuteczna,
miłość poznać daj.
		    
		    
                     
Poznaj historię zmian tego tekstu 

