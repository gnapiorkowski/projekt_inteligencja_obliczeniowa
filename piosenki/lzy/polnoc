
Tekst piosenki:

		    		    
                    Jak tu ciemno wszędzie 
Zegar właśnie wyszeptał dwunaste tak 
Tak 
Ty jednak ciągle milczysz 
Ja pytam, lecz odpowiedzi brak 
Brak 

Księżyc już oczy zamknął 
I gwiazdy śpią 
Przykryte kocem z chmur 
Tylko twój papieros nie gaśnie 
Szarym dymem wznosisz gruby mur 

Teraz wiesz 
Każdy srebrny włos 
To twoje nie 
Teraz wiesz 
Każda srebrna łza 
To kłamstwo twe 

Jak tu ciemno wszędzie 
Zwiewną kołyskę noc skleciła ci 
Widzę, jak powoli gaśniesz 
Wychodzę i cicho zamykam drzwi 

Teraz wiesz 
Każdy srebrny włos 
To twoje nie 
Teraz wiesz 
Każda srebrna łza 
To kłamstwo twe 

Mam już dość 
Słowem srebrną sieć uprzędę 
Mam już dość 
Złotem milczeć już nie będę
		    
		    
                     
Poznaj historię zmian tego tekstu 

