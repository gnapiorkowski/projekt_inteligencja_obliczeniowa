
Tekst piosenki:

		    		    
                    To była wczesna jesień 
A może była późna 
Jesiennych deszczowych dni 
I tak przecież nikt nie rozróżnia 

Zamykam oczy i spuszczam głowę 
Gdy widzę Ciebie przypadkiem 
Gdy jestem w miejscach gdzie byliśmy razem 
Przystaję i płaczę ukradkiem 

Tak widziałam ją 
Jesiennym wieczorem pod Twym parasolem 
W niebieskiej sukience, nie trzeba mi więcej 

Tak widziałam ją 
Na Twoich kolanach siedziała do rana 
I w Twoich ramionach tak słodko wtulona 

I cóż mi pozostało z Twoich wielkich małych słów 
Jesiennych obietnic że nie znikniesz 
Nigdy z moich snów 

I ciągle próbuję zapomnieć o wszystkim 
Gdy palę Twe fotografie 
Gdy jestem w miejscach gdzie byliśmy razem 
Przystaję i płaczę ukradkiem 

Tak widziałam Cię 
I chciałam bez słowa Cię znów pocałować 
Lecz w Twoje ramiona wtuliła się ona 

Tak widziałam Was 
I zrozumiałam że miłość przegrała 
Zostały wspomnienia, nie będę nic zmieniać

A jednak, a jednak wciąż wierzę...
		    
		    
                     
Poznaj historię zmian tego tekstu 

