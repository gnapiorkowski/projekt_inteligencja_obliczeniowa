
Tekst piosenki:

		    		    
                    To nie do wiary, że się ziścił 
taki piękny plan 
Mamy wokół znów nienawiści 
kosmiczny prawie stan 

W innych sprawach to ciut gorzej 
- "Bieda, panie... Cóż" 
Ale co do samej nienawiści 
- to siódme niebo już 

Niech tam sobie inni gdzieś 
mają ropę, prąd i gaz 
Nie podskoczą nam - o nie! 
Tyle tej energii w nas 

W siódmym niebie nienawiści 
zmiłowania ani gram 
W siódmym niebie nienawiści 
lepiej niż na haju nam 
Nic tam nie jest wybaczone 
Byle drobiazg, byle grzech... 
Wszystkie chwyty dozwolone, 
by przywalić komuś, eh ! 

Za długo było tej niewoli, 
gdy człowiek nie śmiał śmieć 
Bo mu antychryst nie pozwolił 
ze wszystkich łacha drzeć 

A teraz siódme niebo nam się dzieje 
Bajeczny nastał czas 
Wiadomo, wszyscy kurwy i złodzieje 
Nie wyłączając nas 

Niech no kto wychyli łeb 
Trzeba opluć, zgnoić, zgnieść 
Taki nasz powszedni chleb 
Obsobaczyć go i cześć 

W siódmym niebie... 

W siódmym niebie... 

W siódmym niebie nienawiści 
W siódmym niebie nienawiści 
W siódmym niebie nienawiści
		    
		    
                     
Poznaj historię zmian tego tekstu 

