
Tekst piosenki:

		    		    
                    Lasy, bory, muchomory
Wyszły wilki ze swej nory
Nad ranem, nad ranem
Takie czyste, takie śliczne
Pyski mają sympatyczne
Włosy uczesane

Idą wilki borem, lasem
Krokiem, skokiem, hopsasasem
Przez góry i dołki
Tu jelonek, a tam szyszka
Tu ogonek, a tam myszka
Fikają koziołki

Wilki idą, wilki idą
Drży ze strachu na ich widok
I mały i duży
Polowały na niedźwiedzia
Zobaczyły łeb od śledzia
Wieją, aż się kurzy

Ref.
Wilki idą, wilki idą
Drży ze strachu na ich widok
I mały i duży

Płyną chmury jak latawce
Leżą wilki w miękkiej trawce
Grzeją sobie brzuchy
Patrzy na nie spoza krzaków
Wystraszonych sześć ślimaków
Jeż i dwie ropuchy

Idą wilki ścieżką wilczą
To zawyją, to zaryczą
Au-au! Au-au!
Wyszły sobie na jagody
Wywaliły się do wody
Bardzo im wesoło

To się gryzą, to się lubią
To się znajdą, to się zgubią
Pośród leśnych chaszczy
Zaczajone pod krzakami
Kłapią groźnie zębiskami
Ogniem zieją z paszczy

Ref. x2
Wilki idą, wilki idą
Drży ze strachu na ich widok
I mały i duży

Rozrabiały do wieczora
Rozdeptały muchomora
Wlazły do mrowiska
Nosy mają podrapane
Łapy mają upaprane
Mrówki mają w pyskach

Przyszły wilki na paluszkach
Po cichutku hop do łóżka
Strasznie są zmęczone
Teraz siedzą, głośno wyją
Bo im mamy głowy myją
Szamponem-pomponem

Ref. x4
Wilki idą, wilki idą
Drży ze strachu na ich widok
I mały i duży
		    
		    
                     
Poznaj historię zmian tego tekstu 

