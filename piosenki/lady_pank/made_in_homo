
Tekst piosenki:

		    		    
                    W Paryżu pokaz mód
W Bangkoku przybór wód
A w Rio tak jak zwykle minus 10
Gdzieś zapanował strach
Gdzieś abdykował szach
Dokładnie gdzie już dzisiaj nawet nie wiem
Wciąż słyszę głośny brzęk
Drucików cienkich pęk
Zagnieździł mi się tuż pod czaszką
Na czubku głowy mam
Miedziane pręty dwa
Przymocowane elegancką blaszką

Odbieram dzień i noc
Przynajmniej na raz sto
Kanałów i najrozmaitszych stacji
Ktoś tam mógł Nobla wziąć
Ktoś tam za stołem czknąć
Mam zawsze pełny zasób informacji
Tu krzyczą: cel i pal
Tam otwierają bar
Gdzie indziej zagłuszają ze aż boli
To wszystko włazi mi
Do każdej kropli krwi
O ile to już nie jest elektrolit

O rany, jestem z moją głową
Made in Homo
Z powietrza spada mi bez przerwy
Pełny serwis

Na giełdach ciągły ruch
W Olecku plaga much
W Genewie jakby trochę śnieg odtajał
Faluje wokół seks
Donoszą ciągle że
Są nawet dwa przypadki na Hawajach
Wygrywa solo bas
Kręci się setny raz
Najnowszy krążek Bruce  Springsteena
Dwudziesty skończył wiek
Elektroniczny ściek
Ciekawe co tam dalej się zaczyna

O rany, jestem z moją głową
Made in Homo
Z powietrza spada mi bez przerwy
Pełny serwis
		    
		    
                     
Poznaj historię zmian tego tekstu 

