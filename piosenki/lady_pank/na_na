
Tekst piosenki:

		    		    
                    Facet toczy kamień pod górę
Na kamieniu nie rośnie mech
Na ekranie ćwiczy kulturę
smutna banda durniów trzech
Tańcem rozgrzane łydki
złotą lycrą iskrzą się
Wkoło same chętne myszki,
a już nas wygania cieć

Ref.: 
A mnie nie chce się iść do domu
A mnie nie chce się wcześnie spać
Ja haruję pięć dni w tygodniu
Mam ochotę dziś czadu dać

Kumpel łyknął zachodnią furę
Osiem garów, klima i wtrysk
Gdy startował pod nocnym klubem
Słychać było jeden gwizd
Ogień pulsuje w żyłach
W gardło lejesz płynną stal
Nie zdążyłem wypić piwa
kiedy barman zamknął bar

Ref.: 
A mnie nie chce się iść do domu
A mnie nie chce się wcześnie spać
Ja haruję pięć dni w tygodniu
Mam ochotę dziś czadu dać

Człowiek musi się czasem wyluzować
Choćby wokół Tybet nagi był
Czasem trzeba trochę pobłaznować,
by ten kamień wtoczyć na sam szczyt
Nie daj sobie przed nosem
na skobel zamknąć drzwi

Ref.: 
Bo nam nie chce się iść do domu
Bo nam nie chce się wcześnie spać
Harujemy pięć dni w tygodniu
i chcemy dziś czadu dać
		    
		    
                     
Poznaj historię zmian tego tekstu 

