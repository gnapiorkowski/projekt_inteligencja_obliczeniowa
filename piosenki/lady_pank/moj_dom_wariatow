
Tekst piosenki:

		    		    
                    Niebo, piekło
Mój kolejny dzień
Nuda, wściekłość
I pytanie w tle:

Co ja tu robię, nie wiem sam
Fałszywą kartą o co tutaj gram
Mógłbym przecież już gdzie indziej być
Zacząć wreszcie żyć
Dokoła bujny gąszcz lepkich rąk
Pomniki głupot szybko rosną w krąg
Gdybym sam się wpraszał na ten bal
Mniej by było żal.

Dom wariatów mnie
Wciąga dzień po dniu
Gorzej to, czy źle
Że wciąż jestem tu.

Polska! Polska!
Ktoś zapukał w dno
Miasto, wioska
Nie wiadomo co

Co ja tu robię, nie wiem sam
Czy jeszcze jakąś inną szansę mam
Czy już jestem zarażony nią
Jak chorobą złą?
Logika dawno poszła spać
Tak śmiesznie, że aż czasem strach się bać
Ani to zasługa, ani grzech
Tylko pusty śmiech.

Dom wariatów mnie...
		    
		    
                     
Poznaj historię zmian tego tekstu 

