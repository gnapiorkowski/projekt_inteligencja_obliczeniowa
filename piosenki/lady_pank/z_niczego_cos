
Tekst piosenki:

		    		    
                    Ten świat się robi mały,
a przybywa ciągle nas,
by miasta murem stały
wytną gdzieś ostatni las

Poucza nas reklama
jak Ci smutno idź coś kup
z ekranu do śniadania
film jak żniwo zbiera głód

Wiem czasy takie mamy
Jak wariata chore sny
I albo radę damy
Albo ogień, popiół, dym

Tak jak zawsze rządzi kto więcej ma
Fabryk, banków, broni, by innych lać
aby świat naprawić, jest kasy dość
skoro da się zrobić z niczego coś

Ty mówisz, że mnie kochasz,
ale nie chcesz dzieci mieć
i myślisz, że dorosłaś
resztę Ci podpowie sieć

Marne mamy szanse na swoje wyjść
mało wiem o Tobie - Ty o mnie nic
gdy złudzenia prysną zostanie złość
Czemu nam nie wyszło z niczego coś

Zazdrość mózg wypala, nienawiść żre
innym się udaje, a Tobie nie,
więc mozolnie składaj do grosza grosz,
jak nie umiesz zrobić z niczego coś

Marne mamy szanse na prostą wyjść,
jeśli nie robimy w tej sprawie nic,
aby świat naprawić jest kasy dość
skoro da się zrobić z niczego coś

Kto maszynę czasu w garażu ma
ten wie jak się kończy historia ta
tam, gdzie słońce wschodzi, tam mieszka gość
który w końcu zrobi coś wszystkim na złość.
		    
		    
                     
Poznaj historię zmian tego tekstu 

