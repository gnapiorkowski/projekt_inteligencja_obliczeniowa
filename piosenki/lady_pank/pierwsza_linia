
Tekst piosenki:

		    		    
                    Na pierwszej linii tego frontu
Siedzimy w błocie aż po pas
Strzelby zawiści i afrontu
Ciągle na muszce mają nas

Czasem gdy się zmienia warta
Gdzieś niepostrzeżenie przemknie szpieg
Żeby na poważnych szpaltach
Głośno wołać o tym, że już wie

Co mamy, nie mamy, w co gramy
A w co nie gramy, kto wie?
Co wiemy, nie wiemy, co chcemy
A czego nie chcemy? O nie!

W popularności "mniej niż zero"
Za wielką wodą wciąż bez zmian
Afera goni za aferą
Ostatni się powiesił fan

Strzelanina trwa wciąż ostra
Czołgów nieustanny słychać chrzęst
Dziwne że ktoś żywy został
Tylko wciąż ciekawość jeszcze jest

Co mamy, nie mamy, w co gramy
A w co nie gramy, kto wie?
Co wiemy, nie wiemy, co chcemy
A czego nie chcemy? O nie!
Co mamy, nie mamy, w co gramy
A w co nie gramy, kto wie?
Co wiemy, nie wiemy, co chcemy
A czego nie chcemy?

I co z tego wynika?
Zawsze tylko muzyka
A poza tym na koniec
Wiele hałasu o nic, o nic, o nic
		    
		    
                     
Poznaj historię zmian tego tekstu 

