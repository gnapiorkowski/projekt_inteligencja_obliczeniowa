
Tekst piosenki:

		    		    
                    Jesienny wieczór szybko zapadł,
Wyciągnął dyszel Wielki Wóz,
Wokoło ani żywej duszy,
I nie znam też nikogo tu,

Tak bardzo chciałbym Cię usłyszeć,
Zamienić chociaż kilka słów,
Jesiennym pokropiony deszczem,
Znajduję wreszcie budkę gdzieś,

Wchodzę do środka i za chwilę,
W bezsilnej złości cicho klnę,
Choć forsa mi wypycha kieszeń,
Żadnej monety nie mam w niej,

Zamknięte sklepy i kawiarnie,
Rozmienić forsy nie ma gdzie,
Mogę jedynie tutaj czekać,
Może ktoś poratuje mnie,
Może w jesienny, mokry wieczór,
Na krótki spacer wyjdzie z psem,

Jak długo czekam, sam już nie wiem,
Przeniknął mnie jesienny chłód,
Nikt nie nadejdzie, a Ty pewnie,
W głęboki sen zapadłaś już,

Wychodzę z budki wolnym krokiem,
Deszcz zaczął lekko kropić znów.
		    
		    
                     
Poznaj historię zmian tego tekstu 

