
Tekst piosenki:

		    		    
                    Gdy o łzę uderza łza, znowu widzę
Twoich ust tak piękny kształt 
Jestem teraz, teraz sam, ucichł wokół szum i gwar
wszyscy ze swoimi lub do swoich poszli żon
Kto pomoże, teraz kto
znaleźć mi w tej ciszy twarz
mojej małej, którą dawno już
śmierć okrutna zabrała mi

Pamiętam, pamiętam dobrze ją,
jak weszła przez zamknięte drzwi
nie mogłem w to uwierzyć
lecz Ty wiedziałaś już,
że to śmierć odwiedziła nasz dom
I krzyczałem: "Nie zabieraj jej,
zostaw małą, zostaw proszę Cię!"
Ale ona tylko uśmiechnęła się,
Mówiąc: "Ma już tylko mnie"

Siedziałem na Twym łóżku ściskając Twoją dłoń,
lecz ona chłodna była już
Potem tylko przez chwilę widziałem taniec Twój
taniec Twój ze straszną śmiercią
Wiem, że ona do wszystkich, do mnie też
wejdzie dumnie przez zamknięte drzwi
i do tańca mnie zaprosi bym
moją małą spotkać mógł
moją małą spotkać mógł
moją małą, moją małą spotkać mógł!

Gdy o łzę uderza łza, znowu widzę
Twoich ust tak piękny kształt 
Jestem teraz, teraz sam, ucichł wokół szum i gwar
wszyscy ze swoimi lub do swoich poszli żon
Kto pomoże, teraz kto
znaleźć mi w tej ciszy twarz
mojej małej, którą dawno już
śmierć okrutna zabrała mi
śmierć okrutna zabrała mi
		    
		    
                     
Poznaj historię zmian tego tekstu 

