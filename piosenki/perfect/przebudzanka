
Tekst piosenki:

		    		    
                    Zabierz mnie już
Do krainy, w której słońce nie zachodzi
Z dala od burz
I ciemności, która tylko przemoc rodzi
Mam dość złych słów
Zakręconych, zaślepionych gniewem głów
To nie mój świat
Gdzie rządzą ciągle strach i złość
Tak, czy siak
Mam już dość!

Bo za oknami dnieje...
A w duszach nam ciemnieje...
Dnieje...

Zabierz mnie stąd,
Tam, gdzie nigdy nienawiści cień nie pada
Na taki ląd
Tam, gdzie prawda wciąż króluje dumna, naga
Ja wiem, ty wiesz
Że naprawdę nie ma nigdzie takich miejsc
Nie raz, nie dwa
To życie jeszcze da nam w kość
Póki co
Mam już dość!

Bo za oknami dnieje...
Horyzont hen jaśnieje
Dnieje...
Widnokrąg czerwienieje
Dnieje...
A w duszach nam ciemnieje
Dnieje...
A w głowach ciągle noc...

Mam już tego dość!
		    
		    
                     
Poznaj historię zmian tego tekstu 

