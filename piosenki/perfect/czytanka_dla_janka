
Tekst piosenki:

		    		    
                    Ucz się Janek, ucz się, ucz 
Bo wiedza to do szczęścia klucz 
Ma czytanka wiele stron 
No i takie w niej obrazki są: 
To jest kłos, to zboża snop 
To jest koń, na koniu chłop 
To jest czapka, a to dłoń 
Dziś ty przed chłopem głowę skłoń 
To jest pałac, a to próg 
Zobacz, to jest bieda, a to głód 
To gazeta, a to drań 
Ucz się Janek prostych zdań 
Jeśli czegoś nie rozumiesz 
To na zapas w głowę wbij 
Staraj się być pionkiem w tłumie 
W szarym bloku szaro żyj 
W twoim domu telewizor 
Niech do późna głośno gra 
Niech sąsiedzi słyszą, widzą 
Co ty robisz w twym M-2 
Na północy ziąb i lód 
Słońce wschodzi tam gdzie wschód 
Na zachodzie sypia noc 
Czarownice tam gotują zło 
To rakieta, a to dom 
Pod nim atomowy schron 
Gimnastykuj się co dnia 
Bardzo śliczny szkielet będziesz miał 
Laser przetnie wszystko wpół 
Oto naukowców wielki triumf 
Cuchnie rzeka, znika las 
Betonową zdrową dziuplę masz 
Jak ci smutno napij się 
Rozum won i sercu lżej 
Raźniej idą biodra w ruch 
W zdrowym ciele zdrowy duch 
Ucz się Janek, ucz się, ucz 
Taka wiedza to mądrości stróż 
Oto przepis pełen bzdur 
To twoja głowa a to mur 
To złotówka a to yen 
Ej, mówią Janek, żeś ty leń 
To jest człowiek, a to gad 
To jest wszechświat, a to świat 
Jak ci smutno, napij się 
Rozum won i sercu lżej 
Raźniej idą biodra w ruch 
W zdrowym ciele zdrowy duch 
Ucz się Janek życia, ucz 
Wiedza to do szczęścia klucz 
Ucz się Janek, życia ucz 
Wiedza to do szczęścia klucz
		    
		    
                     
Poznaj historię zmian tego tekstu 

