
Tekst piosenki:

		    		    
                    Nad fioletowo-słoną rzeką 
Rozpinam purpurowy most 
Powietrze eksploduje tęczą 
I dźwięczą ostrza srebrnych kos 
Z ciemności dzieci do mnie biegną 
Wabi je gitar słodki dźwięk 
Obracam w palcach złoty pieniądz 
I pokazuję czołgom cel

Wchodzę bezbronnie rozebrany 
Do klatki w której tygrys śpi 
Na ścianach jarzą się ekrany 
I widzę o czym bestia śni 
Oto mój krzyk i strach przed śmiercią 
Przecina błysk tygrysich kłów 
Obracam w palcach złoty pieniądz 
Kopniakiem budząc go ze snu 

Wiążę jedwabne sznurowadła 
I diamentowy wkładam frak 
Te krwią znaczone prześcieradła 
Na waszej hańby wieszam znak 
Niechże wam szybko wiosny lecą 
Moja prześliczna bando hien
Obracam w palcach złoty pieniądz 
I przeraźliwie nudzę się
		    
		    
                     
Poznaj historię zmian tego tekstu 

