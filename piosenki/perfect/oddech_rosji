
Tekst piosenki:

		    		    
                    Siedzę z Pepe i paznokciem stukam w szkło 
Pragnę w słowa ubrać myśl 
Tak bym chciał by nam już wreszcie z górki szło 
By się dało jakoś żyć 
Towar jest lecz szmalu notorycznie brak 
I z robotą cienko jest 
Tak jak dawniej kombinuję tu i tam 
Aby kasę większą mieć 
Ale wciąż 
Gdy załomoczą gdzieś do drzwi 
W biały dzień 
Kiedy strugają komuś krzyż 
Ale wciąż 
Gdy w urzędzie pragnę przepchnąć sprawę 
Oddech Rosji plecy mrozi mi 
Rokendrola do oporu w radio tną 
Nawet miłość w spreju jest 
I dziewczyny znowu takie śliczne są 
Że zapiera w gębie dech 
Jak na gumce fruwa łeb 
Ale wciąż 
Gdy załomoczą gdzieś do drzwi 
Całą noc zadyma z ZOMO mi się śni 
Ale wciąż 
Kiedy spiryt chleją na bazarze 
Oddech Rosji plecy mrozi mi 
Wolność taka że kałacha i TT 
Pod tapczanem w domu mam 
Małolaty za trabanta uczą mnie 
Jak pecetem rozbić bank 
Ale wciąż 
Gdy załomoczą gdzieś do drzwi 
W biały dzień 
Kiedy strugają komuś krzyż 
Ale wciąż 
Gdy oglądam z okna demonstrację 
Oddech Rosji stopy mrozi 
Oddech Rosji głowę mrozi 
Oddech Rosji plecy mrozi mi
		    
		    
                     
Poznaj historię zmian tego tekstu 

