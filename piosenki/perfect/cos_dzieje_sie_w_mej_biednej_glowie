
Tekst piosenki:

		    		    
                    Pracuję jedenasty rok u szewca
Skończyłem z wielkim  trudem siedem klas
Za 1500 złotych w kuchni mieszkam
W niedzielę lubię popić sobie albo w karty grać

Czasami, gdy nie mogę zasnąć
Na parapecie ostrzę wielki nóż
Księżyca sierp pokrajałbym jak ciasto
Strach pomyśleć, jak bezbronny
Byłby mego szewca brzuch

Coś dzieje się w mej biednej głowie
Czy każdy ma szum taki jak ja?

Wiem, że mieszka w moim mieście
Człowiek, co ma smoczy pysk
Jada codzień jajka w cieście
Marząc, aby w żywym mięsie móc zatopić kły 

Chciałbym, aby tak jak dawniej
Głowy jawnie ścinał kat
Ja bym robił to najsprawniej
Tłum by klaskał, a ja szybko
Z grzechów bym oczyścił świat

Coś dzieje się w mej biednej głowie
Czy każdy ma szum taki jak ja?

Chciałbym, by ten wielki tłusty księżyc
Tak jak gwiazda z nieba spadł
Aby wybił wielką dziurę w ziemi
W której by przede mną
Mógł się schować cały świat

Modlę się, by latający talerz
Wylądował właśnie tu
By zielone mnie zabrały jak najdalej
Zanim skończę w kuchni ostrzyć
Ten stalowy długi nóż

Coś dzieje się w mej biednej głowie
Czy każdy ma szum taki jak ja?
		    
		    
                     
Poznaj historię zmian tego tekstu 

