
Tekst piosenki:

		    		    
                    Czerwone słońce spadło, runął wielki mur,
niepokój w głowie zasnął jak pijany kur.
Dlaczego moje myśli takie czarne są?
Gdy oczy skleja sen, pijawki mi się śnią.
Ja wiem, mamy wierzyć, że to miłość zbawi nas,
trzeba być naiwnym tak jak Ty od siedmiu lat.
Labirynt mego życia nadal zwodzi mnie,
jak ślepiec po omacku mijam dzień za dniem.
Ja wiem, trzeba w sobie mieć optymizmu łyk,
sercu to potrzebne jest, by miało po co bić!
Gdy słowo pada z ust, to takie czarne jest,
nad beczką smoły krąży przerażony śmiech.
Nasz świat, kiedyś szary tak, nim zdążył zmienić się,
nad wir uwolnionych barw nadleciał czarny cień.
Ja wiem, mamy wierzyć, że to miłość zbawi nas,
trzeba być naiwnym tak jak Ty od siedmiu lat.
Ja chyba w mojej głowie czarną dziurę mam,
więc znikasz po pół myśli, co Ci w zamian dam?
Jeśli chcesz nie odróżniać się od nowego tła,
to przemaluj się na czarno i znikniesz tak jak ja.
		    
		    
                     
Poznaj historię zmian tego tekstu 

