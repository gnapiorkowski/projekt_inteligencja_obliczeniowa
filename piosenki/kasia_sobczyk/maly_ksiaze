
Tekst piosenki:

		    		    
                    Gdzie jesteś, Mały Książę? Gdzie
Odszedłeś z mej książeczki kart?
Czy po pustyni błądzisz?
Znów,rozmawiasz z echem pośród skał? 

Czy tam, gdzie świeci złoty wóz 
Oglądasz Ziemię w swoich snach, 
Gdzie pozostała z dawnych dni 
Niby wspomnienie bajka ta. 

W maleńkiej Róży kochał się 
Książę na jednej z wielu gwiazd. 
Nie widział przedtem innych róż, 
Kiedy w daleki poszedł świat. 

Na Ziemi zwątpił w miłość swą, 
Tę najpiękniejszą z wszystkich snów, 
Bo jak miał w jednej kochać się, 
Gdy ujrzał park z tysiącem róż? 

Nie wierz swym oczom - szepnął wiatr, 
Jeżeli kochasz, sercem patrz.

Zrozumiał wtedy Książę to, 
Że tylko jedna w świecie jest, 
Ta, którą kochał w wszystkie dni 
I wrócił znów do Róży swej. 

Gdzie jesteś, Mały Książę, gdzie? 
Odszedłeś z mej książeczki kart. 
W świecie, gdzie nikt nie kocha róż 
Na zawsze ktoś pozostał sam. 

W świecie, gdzie nikt nie kocha róż 
Na zawsze ktoś pozostał sam.
		    
		    
                     
Poznaj historię zmian tego tekstu 

