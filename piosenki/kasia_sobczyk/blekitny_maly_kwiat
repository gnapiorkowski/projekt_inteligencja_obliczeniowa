
Tekst piosenki:

		    		    
                    Pamiętam tamten spacer do dziś jeszcze
 Gdy pierwsze kwiaty wiosny kwitły w krąg.
 Mówiłaś miłe słowa drżącym szeptem
 Gdy brałem kwiatek z twoich drobnych rąk.

 Błękitny mały kwiat
 O dziwnej mocy,
 Błękitny mały kwiat
 Jak twoje oczy.
 Pod niebem srebrnym od gwiazd
 Przyrzekłaś miła, 
 Że żadna siła
 Już nie rozdzieli nas.

 Łagodny, ciepły wiatr
 Nagle nas objął
 I poniósł w inny świat
 Z wiosenną w grze melodią.

 Już dzisiaj rok bez ciebie minął trzeci,
 Bo w różne strony rzucił nas zły los.
 Stęskniony chciałbym wybiec ci naprzeciw,
 W twe oczy spojrzeć, twój usłyszeć głos.

 Błękitny mały kwiat-
 Droga pamiątka.
 To echo tamtych lat-
 Lat naszych spotkań.
 Choć smutne skryły cię dni.
 Choć przyszła jesień,
 Wspomnienie niesie
 Kwiat, który dałaś mi.

 Znów widzę oczy twe,
 Znów śmiech twój dzwoni
 I tulę się do twoich dziewczęcych dłoni (x2)

 I chociaż może nigdy nie powrócisz,
 Z nadzieją jednak łatwiej jest mi żyć
		    
		    
                     
Poznaj historię zmian tego tekstu 

