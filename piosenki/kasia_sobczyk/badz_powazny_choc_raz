
Tekst piosenki:

		    		    
                    Bądź poważny choć raz!
Z czego śmiejesz się znów?
Nie rób oka do gwiazd,
Nie przemawiaj do bzów!

Zapominasz, że już 
Ustatkować się czas.
Bądź poważny choć raz,
Choć raz w oczy spójrz.

Bądź poważny choć raz!
Szeptem powiedz mi dziś,
O czym myślisz co dnia,
O czym marzysz i śnisz.

Żarty mają swój kres.
Dość komedii i fars!
Bądź poważny choć raz,
Choć raz, proszę cię.

Bądź poważny choć raz!
Wreszcie wyznaj mi coś...
Wieczny figlarz i kpiarz,
Wszystko robisz na złość!
Przecież dzisiaj nasz ślub!
Na krzyżówki nie czas!
Bądź poważny choć raz!
Choć raz w takim dniu!
		    
		    
                     
Poznaj historię zmian tego tekstu 

