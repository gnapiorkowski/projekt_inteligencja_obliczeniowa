
Tekst piosenki:

		    		    
                    Inni biorą albo dają
Inni leżą potem wstają
Idą wszyscy w jedną stronę
Albo w różne pokręcone
Ziemia drży, słońce świeci
Jadą czołgi, lecą śmieci
Czas upływa cały czas
Jeszcze mnogo, mnogo raz

A ty co, a ty co, a ty co, a ja nic

Wiatry wieją, drzewa szumią
Ci umieją, tamci umią
Jednym dobrze, drugim źle
Jeszcze wszystko czeka cię
Będziesz musiał, będziesz chciał
Będziesz lub nie będziesz miał
Może Ci się coś przydarzyć
Jeszcze możesz sobie marzyć

A ty co, a ty co, a ty co, a ja nic

Można myśleć, szeptać, mówić
Można znaleźć albo zgubić
Można kochać albo rzucić
Można zostać albo wrócić
A mnie nic sie nie chce ruszyć
Ani ręce ani uszy
Wszystko jedno gdzie sie żyje
Raz sie chudnie, raz sie tyje

No i co, no i co, no i co, no i nic
No i co, no i co, no i co, no i nic
		    
		    
                     
Poznaj historię zmian tego tekstu 

