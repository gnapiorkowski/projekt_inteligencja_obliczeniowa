
Tekst piosenki:

		    		    
                    Wiesz jakie mnóstwo rozumów ludzkich
pierze się wszędzie każdego dnia
rozum na górze użyję znowu
rozum na dole można znów prać
wiesz ile twarzy na całym świecie
zmywa się ciągle każdego dnia
twarz na wieszaku użyję znowu
twarz na podłodze można znów prać

a mnie to styka zrobisz jak chcesz
prosta logika czytasz i wiesz
świat jest niedobry a więc ja też
atomistyka

Plamy i kasę na całym świecie
pierze się co dzień nie raz nie dwa
plama na mapie użyję znowu
kasa w kieszeni można znów prać
wiesz ilu ludzi jak świat szeroki
pierze się ostro każdego dnia
człowiek na haku użyję znowu
człowiek na ziemi można znów prać

A mnie to styka zrobisz jak chcesz
prosta logika czytasz i wiesz
świat jest niedobry a więc ja też
atomistyka

Lepiej być pięknym zdrowym i mądrym
niż chorym głupim brzydkim jak noc
dlatego jestem tutaj gdzie jestem
a inni teraz są tam gdzie są

Ciała i duszę gdzie nie popatrzysz
pucują wszyscy w kółko co dnia
ciało umyte użyję znowu
dusza zszargana można znów prać
u nas i wszędzie na całym świecie
życie się spiera każdego dnia
życie na górze użyję znowu
życie na dole można znów prać

A mnie to styka zrobisz jak chcesz
prosta logika czytasz i wiesz
świat jest niedobry a więc ja też
atomistyka
		    
		    
                     
Poznaj historię zmian tego tekstu 

