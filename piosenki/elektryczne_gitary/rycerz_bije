
Tekst piosenki:

		    		    
                    Dogadaliśmy się wreszcie ponad granicami
Mamy sił dwa razy więcej - wojna z Krzyżakami
Krucha unia, król niepewny, nie wiadomo
Komu kibicuje, może ma urazę
Bitwa niedaleko małej wioski Grunwald
Wchodzi w pierwszą fazę
Zapytasz, po co nadstawiać szyję
Gdy korona płaci, to się wtedy rycerz bije
Korona płaci, rycerz bije
Na początku bitwy jazda lekka wyrzynała kanonierów i piechotę
Wielki mistrz wystawił ich na pierwszą rzeź, więc polegli w polu pokotem
Dobre wejście Tatarzynów i Litwinów
Nie umieją hymnu i nie znają haseł
Bitwa niedaleko małej wioski Grunwald
Wchodzi w drugą fazę
Zapytasz, po co nadstawiać szyję
Gdy korona płaci, to się wtedy rycerz bije
Korona płaci, rycerz bije
Teraz gigantyczna jatka niespodzianie się rozdwaja
Kiedy zakon z obu skrzydeł robi ciężki najazd
Litwa musi się ratować w jakimś lesie
Dla pozoru potem będą tak powiadać
Ci z krzyżami "Jezu Chryste" zaśpiewają
Tak przepięknie, że chorągiew nam upada
Zapytasz, po co nadstawiać szyję
Gdy korona płaci, to się wtedy rycerz bije
Korona płaci, rycerz bije
Na to Witold wraca z lasu z rękami do góry
A na polu polska jazda tnie, aż lecą wióry
Nikt nie każe ścigać dalej przeciwnika
Pozbieramy łupy, wyliżemy rany
Może to rozgrywka jakaś lub taktyka
Malbork odpuszczamy
Zapytasz, po co nadstawiać szyję
Gdy korona nie zapłaci, wtedy rycerz się nie bije
Korona nie płaci, rycerz się nie bije
		    
		    
                     
Poznaj historię zmian tego tekstu 

