
Tekst piosenki:

		    		    
                    Żył, był w Biblii Hiob, można się założyć
Dziesięć razy tyle co nam się uda pożyć.
Jak to pojąć ma mędrzec czy idiota
Że gdy konał Hiob był syt dni swego żywota?

Czemu, czemu tak? Czemu, czemu tak?
Nie starcza dni, nie starcza nam lat?
Czemu żaden goj, ani żaden Żyd
Nie umiera dzisiaj syt?!

Żył, był Tutko Jan, zwyczajny profesor
Doktor gerontolog, żył lat dziewięćdziesiąt.
Żył lat prawie sto, ten profesor Tutko,
Zanim skonał szepnął, że
Było jednak krótko...

Czemu, czemu tak? Czemu, czemu tak?
Nie starcza dni, nie starcza nam lat?
Czemu żaden goj, ani żaden Żyd
Nie umiera dzisiaj syt?!

Żył, był szczep czy klan, gdzieś na wyspach Fidżi.
Starców kijem tłukli tam, żeby im obrzydzić.
Czy ktoś może się czuć tym urażony
Że to sposób lepszy jest niż dla starców domy?

Czemu, czemu tak? Czemu, czemu tak?
Nie starcza dni, nie starcza nam lat?
Czemu żaden goj, ani żaden Żyd
Nie umiera dzisiaj syt?!

Rok dla dziecka to, nie chce się uwierzyć,
Jedna siódma tego co taki gówniarz przeżył.
Czas nam robi szpas i w tym cała wpadka,
Że dla gnoja rok to to, co miesiąc dla dziadka.

Czemu, czemu tak? Czemu, czemu tak?
Nie starcza dni, nie starcza nam lat?
Czemu żaden goj, ani żaden Żyd
Nie umiera dzisiaj syt?!

Tak czas ujął raz mistrz von Schopenhauer,
Że przyspiesza z biegiem lat pewnej funkcji stałej.
Też mi jeden gracz to samo oznajmił,
Że ostatni nawet łach szybko gna do stajni.

Temu, temu tak, temu, temu tak,
Nie starcza nam dni, nie starcza nam lat.
Temu żaden goj, ani żaden Żyd
Nie umiera dzisiaj syt!
		    
		    
                     
Poznaj historię zmian tego tekstu 

