
Tekst piosenki:

		    		    
                    Przepędziliśmy sowietów
Przepędziliśmy zarazę
Z Radzymina na Białoruś
Prawie z Marek

Goniliśmy sołdatów
Znad Narwi znad Bugu
Otworzyliśmy więzienia
Na jak długo

Już ich nie ma na Mazowszu
W Małopolsce ani w Prusach
Nawet nie ma ich na Kresach
Kiedy wrócą

Nie ma zsyłek i kibitek
Kołchozowej głodnej biedy
Nie ma strzałów w potylicę
Lecz do kiedy

Na tę chwilę mamy spokój
Na niecałe lat dwadzieścia
Więc żyjemy po naszemu
Aż do września

Przepędziliśmy sowietów
Przepędziliśmy zarazę
Która ruszy na Europę
Innym razem
		    
		    
                     
Poznaj historię zmian tego tekstu 

