
Tekst piosenki:

		    		    
                    Przewróciło się niech leży cały luksus polega na tym 
że nie muszę go podnosić będę się potykał czasem 
będę się czasem potykał ale nie muszę sprzątać 

zapuściłem się to zdrowo coraz wyżej piętrzą się graty 
kiedyś wszystko poukładam teraz się położę na tym 
to mi się wreszcie należy więc się położę na tym 

coś wylało się nie szkodzi zanim stęchnie to długo jeszcze 
ja w tym czasie trochę pośpię tym bezruchem się napieszczę 
napieszczę się tym bezruchem potem otworzę okna 

w kątach miejsce dla odpadków bo w te kąty nikt nie zagląda 
łatwiej tak i całkiem znośnie może czasem coś wyrośnie 
może ktoś zwróci uwagę ale kiedyś się wezmę 

zapuściłem się to zdrowo cały luksus polega na tym 
łatwiej tak i całkiem słusznie może czasem coś wybuchnie 
będę się czasem potykał ale kiedyś się wezmę
		    
		    
                     
Poznaj historię zmian tego tekstu 

