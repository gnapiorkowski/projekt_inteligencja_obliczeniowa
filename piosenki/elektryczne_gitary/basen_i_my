
Tekst piosenki:

		    		    
                    Kiedy pływasz w moim nowym basenie
W słoneczne południe jak to
A szczeniaki dalmatyńczyki
Tak mi liżą stopy i nos

To pod dom zajeżdża dostawa
By do drinków w ogrodzie był lód
Mój wideotelefon w leżaku
Przekazuje mi widoki z gór

Gdzieś dyktafon szyfruje me listy
Maszyna rezerwuje mi czas
Wzrokiem puszczam muzykę dla gości
Przywołuję obrazy na dach

Ruchem ręki oddalam fotele
Planetarium w suficie już gra
Więc rozjaśniam przestrzenne tapety
Goście wolą ruletkę i tak

Kiedy w saunie czekają przygody
A nad miastem zapada już noc
Miękka trawa podchodzi pod schody
Przezroczyste są ściany i płot

Coraz mocniej pachną róże na dachu	
Coraz wyżej dzikie wino się pnie
Błyszczy auto czerwone w pokoju
I cichutko zabiera stąd mnie
		    
		    
                     
Poznaj historię zmian tego tekstu 

