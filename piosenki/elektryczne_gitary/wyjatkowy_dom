
Tekst piosenki:

		    		    
                    niezależny niekarany idealnie zdrowy
sympatyczny kulturalny prezes honorowy
pozna panią niepalącą z łagodności cnotą
domatorkę miłośniczkę proszę dobre foto

atrakcyjna szczupła panna z wykształceniem wyższym
osobowość niebanalna i dusza artystki
pragnie stworzyć trwały związek z panem bez nałogów
pracowitym i przystojnym z Polski południowej

a to był wyjątkowy dom bo coś takiego w sobie miał
że zanim całkiem się zawalił to jeszcze nieźle stał

doświadczony w sutenerstwie wprawiony w rozbojach
lat 55 nie więcej dawno po nałogach
chętnie myśli o układzie lecz bez zobowiązań
z atrakcyjną wolną chętną nie wymagającą

pięć lat w Reichu sześć w Paryżu mocna energiczna
przemyt handel lichwa dragi trochę polityka
pozna pana pragnącego przeżyć coś bez strat
wspólne akcje szybki biznes dom samochód świat

a to był wyjątkowy dom bo coś takiego w sobie miał
że zanim całkiem się zawalił to jeszcze nieźle stał

bez problemów materialnych obciążeń cielesnych
poznam panią z wieków średnich seks już niekoniecznie
byłem w wojsku w parlamencie radnym w okolicy
wreszcie z mafią się skumałem skończyłem w kostnicy

miałam wszystko co mieć można w kolejnych wcieleniach
obok królów sekretarzy w skarbcach i więzieniach
cztery razy padłam w gettach wcześniej raz na wyspie
zdjęcia bardzo złej jakości pisz z dopiskiem - czyściec

a to był wyjątkowy dom bo coś takiego w sobie miał
że zanim całkiem się zawalił to jeszcze nieźle stał
		    
		    
                     
Poznaj historię zmian tego tekstu 

