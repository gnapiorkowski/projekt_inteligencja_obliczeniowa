
Tekst piosenki:

		    		    
                    Nie bogaty choć nie biedny
zdolny tylko niezbyt lotny
niepotrzebny i potrzebny
umoczony lecz nie mokry

Mocny ale ciut za słaby
w oczach głębia albo piach
kawał chłopa i pół baby
tak odważny że aż strach

Średnie czasy średnia klasa
tłum waletów nie ma asa
średnie czasy klasa średnia
co wymyśli wyjdzie brednia
średnie czasy środek trasy

Jawnie ale z kotem w worku
samodzielnie w zwartym marszu
pędzi naprzód stojąc w korku
równy jak dwa grzyby w barszczu

Szczupły chociaż w sumie gruby
pełen ducha i bez wiary
do zwycięstwa i do zguby
młody ale całkiem stary

Średnie czasy średnia klasa
tłum waletów nie ma asa
średnie czasy klasa średnia
co wymyśli wyjdzie brednia
średnie czasy środek trasy

Lubi sobie robić dobrze
ale żyje niewygodnie
tak się śpieszy by nie zdążyć
wstaje żeby się nie podnieść

Solidarnie i spod lady
tak przed laty jak po latach
promocyjnie do szuflady
liczy zyski w samych stratach

Średnie czasy średnia klasa
tłum waletów nie ma asa
średnie czasy klasa średnia
co wymyśli wyjdzie brednia
średnie czasy koniec trasy
		    
		    
                     
Poznaj historię zmian tego tekstu 

