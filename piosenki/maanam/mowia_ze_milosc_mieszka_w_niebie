
Tekst piosenki:

		    		    
                    Mówią że miłość mieszka w niebie 
Ale bez bólu to by nie było życia 
Gdy czekam na ciebie i bardzo się boję 
Czekam na ciebie - czekam 

Choć mnie całujesz nie jestem twoja 
Najpierw kochany musisz mnie wykupić 
Daj niebu to czego niebo nie ma 
Daj kroplę krwi do anielskiej próby 

Teraz krew twoja z moją krwią się miesza 
Za chwilę Anioł nas rozgrzeszy 
Jesteś tak blisko coraz bliżej 
Krew przez ciało pędzi i ogień roznieca 

Teraz cię kocham możesz mnie rozbierać 
Bo to jest miłość nad życie 
Już się nie boję oczy zamykam 
Czekam na ciebie - czekam 

Teraz krew twoja z moją krwią się miesza 
Za chwilę Anioł nas rozgrzeszy 
Jesteś tak blisko coraz bliżej 
Czas wolno płynie jak podziemna rzeka
		    
		    
                     
Poznaj historię zmian tego tekstu 

