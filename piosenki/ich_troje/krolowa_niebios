
Tekst piosenki:

		    		    
                    Królowo Niebios 
Cesarzowo Ziemi 
Pani Monarsza 
Czeluści piekielnych 
Przyjm mnie pokorną między pokornemi 
Niech pośród sług Twych siędę nieśmiertelnych 
Mimo iż bardzo niegodna Twej łaski 
Dobroć Twa Pani nadziemskiej pociechy 
Większa o wiele niźli moje grzechy 
Bez niej daremnie duszy się wydzierać 
Tam, kędy świecą wiekuiste blaski 
W tej wierze pragnę żyć, jak i umierać 

Twemu Synowi 
Powiedz, że w Nim żyję 
Iż by me grzechy wymazał do tyla 
Jako egipską rozgrzeszył Maryję 
Lub jak wybawił mędrca Teofila 
Który przez Ciebie spełnił święte dzieła 
Mimo iż diabłu zaprzedał swą wolę 
Strzeż mnie, bym w taką nie popadła dolę 
Dziewico, któraś nie racząc otwierać 
Żywota owoc bez zmazy poczęła 
W tej wierze pragnę żyć, jak i umierać 

Prostaczka jestem 
Stara i uboga 
Nic nie znam 
Liter czytać nie znam zgoła 
Oprócz parafii mej niskiego proga 
Gdzie raj oglądam, harfy dookoła 
I piekło, w którem potępieńców prażą
Jedno mnie trwoży, drugie zaś raduje 
O daj Bogini, niech Twą radość czuję 
Ku Tobie duszy daj grzesznej pozierać 
Z ufnością w sercu i rzetelną twarzą
W tej wierze pragnę żyć, jak i umierać 

W Twoim żywocie, o można Bogini 
Jezus rzuciwszy precz niebiańskie kraje 
Opuszcza niebo i spieszy nas wspierać 
Na śmierć swą krasę młodzieńczą oddaje 
On naszym Panem i Jego wyznaję 
W tej wierze pragnę żyć, jak i umierać
		    
		    
                     
Poznaj historię zmian tego tekstu 

