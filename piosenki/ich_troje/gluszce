
Tekst piosenki:

		    		    
                    O świcie, kiedy głuszce na swym toku 
wiedzione żądzą i cnym obyczajem 
skrzydłami pleszczą i z radością w oku 
parzą się chciwie i hołubią wzajem 

Dzielić chcę z tobą, pani moja miła 
to, co kochankom jest świętem wesołem 
wiedz, że to miłość te igry stworzyła 
i oto, czemu jesteśmy tu społem 
wiedz, że to miłość te igry stworzyła 
i oto, czemu jesteśmy tu społem 

Co więcej, kiedy boleść na mnie spadnie 
z rąk losu, gdy ów na mnie się pogniewa 
me wdzięczne oko rozproszy ją snadnie 
tak jako wiater mglisty dym rozwiewa 

Takoż nie stracę ziarna, co go sieję 
w mej roli, którą w pacht od Boga wziąłem 
wnet owoc luby z niej mi się zaśmieje 
i oto czemu jesteśmy tu społem 
i oto czemu jesteśmy tu społem 

Księżniczko, usłysz, coć rzeknę w tej dobie 
iż sercem całem w twej wierze spocząłem 
tegoż nadziewam się pani po Tobie 
i oto, czemu jesteśmy tu społem 
tegoż nadziewam się pani po Tobie 
i oto, czemu jesteśmy tu społem 
 
Poznaj historię zmian tego tekstu 

