
Tekst piosenki:

		    		    
                    O - czyś handlarzem jest odpustów 
frantem, szalbierzem, graczem w kości 
sparzysz się, na kształt tych oszustów 
co ich przygrzano do białości 
co ich przygrzano do białości 

Czyś zdrajcą jest, co wstydu nie ma 
rabusiem, gwałcicielem święta 
gdzie zysk wasz idzie – jak kto mniema 
wszytko na karczmę i dziewczęta 
wszytko na karczmę i dziewczęta 

Drwij, rymuj, śpiewaj, graj na fletni 
jak ci szaleńcy, bezwstydnicy 
trefnuj, mąć wodę co najszpetniej 
wyczyniaj w miastach, na ulicy 
wyczyniaj w miastach, na ulicy 

Igry, błazeństwa, komedyje 
wygrywaj w kręgle i karcięta 
gdzież wszytko idzie? mam dać szyję? 
wszytko na karczmę i dziewczęta 
wszytko na karczmę i dziewczęta 

Od takich plugactw miej się z dala 
imaj się pługa, sierpa, brony 
koniom służ, bodaj za kowala 
jeśliś jest człowiek nieuczony 
jeśliś jest człowiek nieuczony 

Lecz jeśli płótno, len, konopie 
przędziesz, gdzie pójdzie ta zaczęta 
praca, gdy skończysz, wiesz-li, chłopie 
wszytko na karczmę i dziewczęta 
wszytko na karczmę i dziewczęta 

Pludry, kaftany, krasne płaszcze 
suknie i wszytkie wręcz szmacięta 
idą na figle te hulaszcze 
wszytko na karczmę i dziewczęta 
wszytko na karczmę i dziewczęta 
 
Poznaj historię zmian tego tekstu 

