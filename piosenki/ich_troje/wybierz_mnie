
Tekst piosenki:

		    		    
                    Dziś zdałem sobie sprawę już, 
Że żaden ze mnie tani tchórz! 
Sołtysem teraz zostać chcę, 
Do Unii poprowadzić wieś! 

A gdyby tak po roku móc 
Starostą zostać – byłby miód! 
W powiecie byłby ze mnie gość, 
Czy poprze mnie znajomy ktoś? 

Skończyłem szkołę, a prawie i dwie – 
Dziś wybierzcie ludzie właśnie mnie! 

Władza doradza, zawadza: 
„Ponieważ…”, „W związku…”, „Gdyż…”, 
„Żeby…”, „A nie by…”, „To wtedy…” – 
Wciskamy niezły kit! 

Władza doradza, zawadza;
Co po co, za co nic. 
My wypłyniemy, my wiemy, 
O co chodzi w tym! 

Lokalna prasa pisze wciąż, 
Jaki to ze mnie dobry mąż. 
Kocham teściową i córy dwie.
Chcecie na wojewodę mnie?! 

Postawię szkołę, albo dwie, 
Zaciągnę kredyt, bo tak chcę –  
Zadłużę was na kilka lat 
I posłem będę – to jest czad! 

Dadzą mi auto i chatę 
I pozdrowię w telewizji tatę!

Wiem co to PC-et, choć dwa razy dwa 
Budzi we mnie w dalszym ciągu strach. 

Władza doradza, zawadza: 
„Ponieważ…”, „W związku…”, „Gdyż…”, 
„Żeby…”, „A nie by…”, „To wtedy…” – 
Wciskamy niezły kit! 

Władza doradza, zawadza;
Co po co, za co nic. 
My wypłyniemy, my wiemy, 
O co chodzi w tym! 

Nie wczoraj, jutro, ale dziś 
Na prezydenta muszę iść! 
Ministrem nie chcę zostać już, 
Nie Lancią jeździć, lecz BMW! 

Czerwony dywan będą kłaść, 
Uśmiechać się i hymny grać. 
I szkoda tylko, że ja nie 
Speak English, parlez-vous française. 

Choć znam „Spasiba”, „Zdraswujcje” i „Da” –  
Jednak się języki, kurde, zna! 

Władza doradza, zawadza: 
„Ponieważ…”, „W związku…”, „Gdyż…”, 
„Żeby…”, „A nie by…”, „To wtedy…” – 
Wciskamy niezły kit! 

Władza doradza, zawadza;
Co po co, za co nic. 
My wypłyniemy, my wiemy…
Tylko, kurde, co dalej?
		    
		    
                     
Poznaj historię zmian tego tekstu 

