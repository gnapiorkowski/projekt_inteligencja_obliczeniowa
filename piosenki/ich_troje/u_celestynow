
Tekst piosenki:

		    		    
                    U celestynów i kartuzów 
żebrzących braci i dewotek 
wałkoniów młodych, nabijguzów 
dworek służebnych i ślicznotek 
co mile szczerzą buziak słodki 

Galantów, co bez okulenia 
wzuwają ciasne żółte botki 
u wszytkich pytam przebaczenia 
u wszytkich pytam przebaczenia 

U sikor, co gdzie mogą, rade 
ukazać swój cycuszek biały 
graczów, co wszędy niosą zwadę 
biboszów ssących dzban wystały 
u błaznów, co wśród błahych śpiewek 
przetrwają noc bez odpocznienia 
u wdów rzęsistych i u dziewek 
u wszytkich pytam przebaczenia 

Prócz ino owych psów zawziętych 
co twardym chlebem mnie raczyli 
dzień w dzień strzec każąc postów świętych 
bodajby sami łajno żryli 
gdyby nie to, iż ot, na stołku 
siedzę, pierdnąłbych dla uczczenia tej braci 
ulżyj se, wesołku 
ulżyj se, wesołku 

U wszytkich pytam przebaczenia 

Niech im kto siódme mości żebra 
wziąwszy tęgiego głaz kamienia 
lub kij sękaty, niech ich febra 
u wszytkich pytam przebaczenia 
u wszytkich pytam przebaczenia 
u wszytkich pytam przebaczenia 
u wszytkich pytam przebaczenia 
 
Poznaj historię zmian tego tekstu 

