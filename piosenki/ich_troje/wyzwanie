
Tekst piosenki:

		    		    
                    Cóż mówisz o obronie mojej 
gamierze, jako ci się zdawa 
wszelki zwierz o swe futro stoi 
gdy nań ktoś dybie i nastawa 
umyka z karkiem, ile zdoła 

Gdy mnie na czyste powieszenie 
skazano, przez szalbierstwo zgoła 
byłże czas wtedy na milczenie 
byłże czas wtedy na milczenie 

Gdybych Kapelom był pokrewny 
co się z rzeźników ponoś wiodą 
nie czczono by mnie, jestem pewny 
tak szczodrze w jatce onej wodą 
rozumiesz te figielki, ano 

Gdym przed regentem to rzeczenie 
"Masz dyndać!", słychnął, w onej dobie 
byłże czas wtedy na milczenie 
byłże czas wtedy na milczenie 

Czyś myślał wręcz, iż się najduje 
w tej główce tyle przytomności 
by w sam czas wrzasnąć: „Appeluję” 
owo tak, proszę ich miłości 
mimo iż niezbyt dufny w sobie 

Skoro na czyste osądzenie 
homilie te mi odśpiewano 
byłże czas wtedy na milczenie 
byłże czas wtedy na milczenie 

Książę, gdybych miał w gębie skóbel 
już byłbych, krukom na pieczenie 
byłże czas wtedy na milczenie 
byłże czas wtedy na milczenie
		    
		    
                     
Poznaj historię zmian tego tekstu 

