
Tekst piosenki:

		    		    
                    Znam cię od tylu lat już w sumie,
choć fakt nie umiem 
stanąć w tym zacnym tłumie
posiadaczy ostatnich sumień. 
Co mamy? Piątek jedenasta osiem, 
a widziałem cię dosłownie wszędzie gdzie bym nie poszedł.
W tramwaju byłeś dziadkiem, narzekałeś drugiemu dziadkowi 
na laicyzację i na zachód i czemu tak robi 
ten zachód, że upadł nisko i chce upaść niżej, 
i że Boga się wyrzekł i ściąga nam krzyże. 
Nasze krzyże! 
W telewizji było ci przykro...
z powodu wszystkich dzieci mordowanych przez in vitro,
a z kolei w mięsnym byłeś łaskaw się żalić, 
że z Europy tylko liberalizm tolerancja i pedali.
Od rana masz wynik spory,
bo widziałem sto twoich twarzy, a w każdej z nich tę samą gorycz. 
Upiory jakieś z miejsc najodleglejszych?
Nie, to jeden upiór i to jak najbardziej tutejszy.
Ten upiór, który daje wiarę i upór,
który krzyczy "nie dyskutuj"
i każe wznosić mury z trupów. 
Upiór, z którym bym walczył na ogół 
jeszcze wczoraj, a dziś? Szkoda zachodu. 
Nie mam siły, nie mam już pomysłów jak zepsuć 
twoją tarczę  ze strachu i zbroje z kompleksów.
Twoją pogardę co ją zwykle wzbudza byle powód. 
Nie, naprawdę szkoda zachodu. 

Nie mam siły tłuc się z tobą,
czy truć się tobą,
czy iść z tobą w tango albo jakieś grubsze pogo.
Po co mówić do kogoś kto już dawno ogłuchł?
Nie będę walczył z upiorem. Szkoda zachodu. 2x

Ja swój opór gaszę,
a ty walcz z tym co obce, walcz z tym co nie jest nasze. 
Rozbijaj swój warowny obóz.
Ja pasuję, szkoda zachodu. 
Ale z drugiej strony szkoda zachodu. 
Widzisz... nie chcę narzekać, 
ale szkoda mi paru drobnostek, jak wolność słowa, czy prawa człowieka. 
Klika zachodnich głupot bez znaczenia: 
wolność prasy, wolność zgromadzeń, wolność sumienia. 
Demokracja? Nawet jak kulawa i młoda, 
ale przyzwyczaiłem się już do niej, trochę szkoda.
Żal będzie odrobinę zabrać
tę swobodę myśli, czy równość nawet jeśli mocno podupadła. 
Wiem, że przed chwilą zakopałem topór,
ale jeśli mam to wszystko stracić rośnie we mnie opór 
i domyślasz się jakie działania przyjmę modus,
bo jednak szkoda mi tego zachodu.

Niby nie mam siły tłuc się z tobą,
czy truć się tobą,
czy iść z tobą w tango albo jakieś grubsze pogo.
Czy mówić do kogoś kto dawno ogłuchł?
Ale będę walczyć choćby z upiorem, bo szkoda zachodu. 2x
		    
		    
                     
Poznaj historię zmian tego tekstu 

