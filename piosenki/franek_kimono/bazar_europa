
Tekst piosenki:

		    		    
                    Nie goniąc za tym, co bezcenne
Na Europę patrząc z dali
Marzenia mam całkiem przyziemne:
Nie dom z betonu i ze stali

Nie rancho Texas w Arizonie
Nawet nie willa bliżej świata
Nie jacht, co nigdy nie zatonie
I nie dywanik, który lata

Niechaj los da mi kiosk
Na stadionie
Mały kiosk, własny kiosk
Na Koronie
Strzegłbym go jak żony
Ja to czuję
Chciałbym raz to polizać
Jak smakuje

Potrafię grać w zadowolenie
Skoro już przyszła ta odnowa
Skoro już przyszło wyzwolenie
Chciałbym być bliżej Bazarowa

Tam chciałbym pocić się i trudzić
W szponach kupieckiej atmosfery
Wśród przedsiębiorczych młodych ludzi
Ocierać się o wyższe sfery

[3x:]
Niechaj los da mi kiosk
Na stadionie
Mały kiosk, własny kiosk
Na Koronie
Strzegłbym go jak żony
Ja to czuję
Chciałbym raz to polizać
Jak smakuje
		    
		    
                     
Poznaj historię zmian tego tekstu 

