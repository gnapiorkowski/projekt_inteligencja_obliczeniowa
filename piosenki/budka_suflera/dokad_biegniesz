
Tekst piosenki:

		    		    
                    Dokąd biegniesz, komu siebie niesiesz 
Z krańców świata na krańce świata? 
Czy cię woła samotny człowiek, 
Czy cię wabią dalekie światła? 

Dokąd biegniesz po gwiezdnej bieżni, 
Śladem słońca, światłem płomienia? 
Biegniesz szlakiem tych, którzy padli, 
Chcąc obudzić nasze sumienia! 

Dokąd biegniesz przez dnie i noce, 
Przez ulice, wśród drzwi i okien? 
Niczym sztandar, płomień w opoce, 
Aż się cienie chylą wysokie! 

Dokąd biegniesz przez szare miasta, 
Wśród wybrzeży, placów z betonu? 

Czy cię wzywa z oddali gwiazda, 
Czy tęsknota woła do domu? (3x)
		    
		    
                     
Poznaj historię zmian tego tekstu 

