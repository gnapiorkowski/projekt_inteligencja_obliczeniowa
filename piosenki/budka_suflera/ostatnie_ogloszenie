
Tekst piosenki:

		    		    
                    Okręt, tramwaj, zegar w dobrym stanie 
Bombę również nawet dziś 
Sprzedam, każda dobra jest zamiana 
Interesu trzeba mi. 

Medytacje, fascynacje 
W hermetycznym worku tkwią, 
Głębie przeżyć czy frustracje 
Obcym słowem dla mnie są! 

Tempo życia zmusza do korekty 
Różnych pojęć, różnych słów. 
Koniec wszelkich złudzeń i obiekcji, 
Ogłoszenie piszę znów. 
Ja wykonam strój galowy, 
Ja przysługę oddam ci. 
Strój z połyskiem hebanowym, 
Co ma wieko zamiast drzwi. 

Licytacja między złem a bogiem 
Gdzieś tam w górze pewnie trwa, 
Kto zasługi większe tu położył, 
Ksiądz, czy diabeł, czy też ja... 

Medycyna, kokaina, 
Artystycznie twórczy luz, 
Może ten, co w przeznaczenie 
Ten ostatni ubiór wniósł? 

Milion rzeczy mijasz, musisz kluczyć 
Po rozstajach wielu dróg, 
Jednak gdzieś już na samiutkim końcu 
Ogłoszenie szybkie zgłoś: 
Kto wykona strój galowy, 
Kto przysługę odda mi, 
Strój z połyskiem hebanowym, 
Co ma wieko zamiast drzwi?
		    
		    
                     
Poznaj historię zmian tego tekstu 

