
Tekst piosenki:

		    		    
                    Pyłki piasku, punkty twarzy, przestwór mroczny zrywa wiatr, 
Dziwne miejsce los nam zdarzył i perfidnie wybrał czas, 
Cóż w tym my? 
Pytam: cóż w tym my? 

Do wyboru tylko norma: jeśli myśl to prosty krój 
Dawno za nas rozstrzygnięto, i ostatni ucichł bój, 
A gdzie my? 
Pytam: a gdzie my? 

Dziejowy dowcip, 
Z absurdalnej sztuki kraj, 
Mistrzowie wizji urządzają nowy raj. 
Cóż mają dla nas? 
Dostajemy zestaw ról, 
Wybór niewielki i spod kiepskich wyszły piór! 

Znowu ktoś wie od nas lepiej, 
No popatrzcie, jak ma być, 
Po ramieniu ktoś nas klepie, 
Absurdalnie każąc żyć, 
A my cóż? 
Pytam: a my cóż? 
A my cóż? pytam, a my cóż?! 

Mechaniczny taniec trwa, dziwny skrzypek dziwnie gra 
Krok dyktuje, usypiając nas w tym rytmie. 
Kto magiczny przerwie krąg, smyczek z martwych wyrwie rąk, 
Z mroku mitów wyprowadzi nas na drogę? 
Może my, może my? (2x)
		    
		    
                     
Poznaj historię zmian tego tekstu 

