
Tekst piosenki:

		    		    
                    Kiedy gitary zadźwięczą
I harmonii śpiew słodko brzmi
Snuje się nicią pajęczą
Echo wspomnień mych z dawnych dni

Płynie melodia do ranka
Serca całując ustami kochanka
I cichną myśli, co dręczą
Gaśnie w piersi mej płomień krwi

Tango milonga
Tango mych marzeń i snów
Niechaj me serce ukołysze!
Tango milonga
Jak dawniej grajcie mi znów
Zabijcie tę dręczącą ciszę!

Żegnajcie, dawne wspomnienia
Żegnajcie, burze i serc uniesienia
Czas wszystko odmienia
Kochana ma, żegnam cię, bywaj mi!

Tango milonga
Tango mych marzeń i snów
Niechaj ostatni raz usłyszę!

Tylko w piosence i winie
Prawda życia jest, życia blask
Szalona noc w Argentynie
Z wolna bierze mnie do swych łask

Czasem coś w sercu zapłacze
Ozwą się dawne, obłędne rozpacze
Lecz wszystko zgaśnie i minie
Nim z melodią tą wstanie brzask

Tango milonga
Tango mych marzeń i snów
Niechaj me serce ukołysze!
Tango milonga
Jak dawniej grajcie mi znów
Zabijcie tę dręczącą ciszę!

Żegnajcie, dawne wspomnienia
Żegnajcie, burze i serc uniesienia
Czas wszystko odmienia
Kochana ma, żegnam cię, bywaj mi!

Tango milonga
Tango mych marzeń i snów
Niechaj ostatni raz usłyszę!
		    
		    
                     
Poznaj historię zmian tego tekstu 

