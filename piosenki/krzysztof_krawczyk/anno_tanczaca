
Tekst piosenki:

		    		    
                    Anno, tańcząca nad bystrą rzeką
W późnego lata dni
Anno, kryjąca smagłą powieką
Radości i złote skry
Wsłuchana w nutkę, zrazu daleką
Coraz głośniej brzmi:

Halo, Anno, Anno, halo
W krąg się palą chłopcy
Więc im głową skiń
Nieś nas, falo, życia falo
Anno, w tańcu światem płyń

Tancerki, które impresjoniści
Wyczarowali we mgle
Czułyby wiele zdrowej zawiści
Widząc, jak Anna mknie
Jak lżej od wiatrem strąconych liści
W tańcu unosi się

Halo, Anno, Anno, halo
W krąg się palą chłopcy
Więc im głową skiń
Nieś nas, falo, życia falo
Anno, w tańcu światem płyń

A gdy kto z mądrych pań czy panów powie ci
Że prowokujesz srogi los
Że życia nie przetańczysz, Anno, uwierz mi
Ty z tych mądrości śmiej się w głos

Halo, Anno, Anno, halo
W krąg się palą chłopcy
Więc im głową skiń
Nieś nas, falo, życia falo
Anno, w tańcu światem płyń

Niechaj się młodość twoja wyszumi
Korzystaj, Anno, z niej
Łatwo przegapić w zdyszanym tłumie
Najlepsze chwile jej
Pozna smak życia, kto to zrozumie
Więc, panno Anno, hej!

[2x:]
Halo, Anno, Anno, halo
W krąg się palą chłopcy
Więc im głową skiń
Nieś nas, falo, życia falo
Anno, w tańcu światem płyń

Ooooo... Anno (Anno)
Halo, Anno (Anno)
Halo, halo, Anno (Anno)
Halo, Anno (Anno)

Anno (Anno)
W krąg się palą chłopcy
Anno (Anno)
W krąg się palą chłopcy
Anno (Anno)...
		    
		    
                     
Poznaj historię zmian tego tekstu 

