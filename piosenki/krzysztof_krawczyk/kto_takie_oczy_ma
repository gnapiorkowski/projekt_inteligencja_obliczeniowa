
Tekst piosenki:

		    		    
                    Kwitnie już biały bez
A z nim kwitniesz ty
Płatki bzu niby śnieg
Ślad minionych zim

Lato już jest tuż-tuż
Gwiezdny obłok spadł
Zdjęcie masz na tle róż
W blasku siedmiu lat

Kto takie oczy ma
Jak błękit wszystkich mórz?
To twój radosny śmiech
Tak jak w soczewce skupia
Słońca pył, złoty kurz
Ty jesteś pępkiem świata
A świat u twych stóp

Pytam się siebie sam
Co pisane ci
Jaki świat wyjmiesz z ram
Kto ci zdmuchnie sny

Pewnie ktoś, kto ma dziś
Tyle samo lat
Będzie tak jak twój miś
Pytał kiedyś tak:

[2x:]
Kto takie oczy ma
Jak błękit wszystkich mórz?
To twój radosny śmiech
Tak jak w soczewce skupia
Słońca pył, złoty kurz
Ty jesteś pępkiem świata
A świat u twych stóp
		    
		    
                     
Poznaj historię zmian tego tekstu 

