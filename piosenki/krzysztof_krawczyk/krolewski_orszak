
Tekst piosenki:

		    		    
                    Posłuchajcie, posłuchajcie
Uwierzcie mym słowom
Wnet przybędzie tu z orszakiem
Król, nasz pan, z królową

Niech się każdy pięknie skłoni
Jak każe obyczaj
Zanim spojrzy na królewskie
Łaskawe oblicze

Idzie, idzie król z królową
A za nimi bieży
Barwny orszak świetnych dworzan
I dzielnych rycerzy

Tuż za królem w gronostajach
I zbrojach wspaniałych
Idą: kanclerz, wielki łowczy
I dworu marszałek

Dalej cześnik i podczaszy
Z podkomorzym w parze
Stolnik, klucznik, kilku giermków
I dworscy pisarze

Idą także krotochwilni
Weseli grajkowie
A na końcu sokolnicy
I młodzi wojowie

Oglądajcie, oglądajcie
Wypatrujcie oczy
Oto właśnie przez Warszawę
Król z orszakiem kroczy

Skrzą się w słońcu pyszne stroje
Tęgi szył je krawiec
A król pięknie się uśmiecha
Ciepło i łaskawie

Idzie, idzie król z królową
A za nimi bieży
Barwny orszak świetnych dworzan
I dzielnych rycerzy

Tuż za królem w gronostajach
I zbrojach wspaniałych
Idą: kanclerz, wielki łowczy
I dworu marszałek

Nie do wiary, nie do wiary
Wielce niesłychane
Król przed Zamkiem daje wszystkim
Swoje posłuchanie

Słucha wszystkich mów i suplik
Lecz niektóre skraca
Bo inaczej by na Zamek
O świtaniu wracał
		    
		    
                     
Poznaj historię zmian tego tekstu 

