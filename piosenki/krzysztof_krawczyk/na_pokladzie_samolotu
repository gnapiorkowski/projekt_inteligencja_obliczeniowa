
Tekst piosenki:

		    		    
                    Nad lotniskiem zjawiło się słońce
By nam niebo otworzyć
Gdy nad ziemię się wznosił
Nasz stalowy, ogromny ptak
Płyniesz w górę, jak Ikar swobodny
Do dalekich przestworzy
I jak wiatr się unosisz
W napowietrzny, pogodny świat

- Halo T-52, tu Wieża, jak mnie słyszysz?
Weź kurs 0-0-36 - odbiór!
- 0-0-36!

 Drugi pilot ustąpił ci miejsca
A więc siadaj za sterem
Włóż na głowę słuchawki
Samolotem dowodzisz już
Lecz miej oczy i uszy otwarte
Kieruj się komputerem
On zna drogę najlepiej
On wybierze właściwy kurs

- Tato, tato, proszę, powiedz, co to jest?

Za tą szybą, mój synu, jest radar
Tam na szklanym ekranie
Najdrobniejszą przeszkodę
Na swej drodze dostrzeżesz w mig
Świetlna smuga się kręci dokoła
A ma jedno zadanie -
Śledzić niebo bezkresne
By się z nami nie zderzył nikt

- Zbliżamy się do lądowania!
Włącz automatycznego pilota!
- Tato, proszę, powiedz, co to jest?

To, mój synu, jest także komputer
Jeśli teraz go włączysz
Możesz siedzieć spokojnie
On we wszystkim wyręczy cię
W dali widać ogromne lotnisko
Zaraz lot nasz się skończy
Patrz - samolot bez trudu
Sam, bezpiecznie, zakończył rejs

W dali widać ogromne lotnisko
Zaraz lot nasz się skończy
Patrz - samolot bez trudu
Sam, bezpiecznie, zakończył rejs
		    
		    
                     
Poznaj historię zmian tego tekstu 

