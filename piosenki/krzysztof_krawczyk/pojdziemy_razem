
Tekst piosenki:

		    		    
                    Pójdziemy razem na gięte przełęcze
Obłękitnionych gór nad morską tonią
Pójdziemy słuchać, jak w oddali dzwonią
Fale, od skał się rozbryzgując w tęcze

Pójdziemy patrzeć, jak się na pajęcze
Lotne mgieł łodzie blaski słońca kłonią
I za okrętów białym żaglem gonią
Za ciemne morskich rubieży obręcze

Pójdziemy patrzeć, kędy wśród lazuru
Marzącej wody Capri się promieni
Błyszczącą ścianą skalistego muru
Błyszczącą ścianą skalistego muru

Serca nam usną, a dusze zatoną
W jakiejś niezmiernej, świetlanej przestrzeni
W słonecznych omdleń ciszę nieskończoną
W słonecznych omdleń ciszę nieskończoną
		    
		    
                     
Poznaj historię zmian tego tekstu 

