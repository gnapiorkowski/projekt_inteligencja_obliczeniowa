
Tekst piosenki:

		    		    
                    To zaczęło się od rana:
Kłótnia była nam potrzebna
Ja chodziłem niewyspany
A ty byłaś młoda gniewna

Kwiaty więdły niepodlane
Kipiał garnek pełen mleka
Biegły słowa rozbrykane
Odbijały się od ściany
Naszych dąsów i narzekań

Ty już chciałaś iść do mamy
Z walizkami i z godnością
A ja cały jak dynamit
Beczka prochu z pretensjami
Która eksploduje złością

Nikt nie wiedział, o co chodzi
Komu dobrze, komu źle
Ja już miałem ciebie dosyć
A ty nie cierpiałaś mnie

Groził nam kompletny krach
Adwokata cień we drzwiach
Podział naszych kosztowności
Oszczędności, majętności

Byłaś furią, ja - demonem
Z bardzo głośnym barytonem
Wtedy nagle ty spojrzałaś
Tak się ładnie roześmiałaś

Złość, jak ręką odjął, przeszła
Świat nas denerwować przestał
I znów bardzo cię kochałem
I znów bardzo cię kochałem

Wrócił nastrój tego ranka
Amor zagrał nam na lutni
Była radość i sielanka -
Miłość lubi trochę kłótni
		    
		    
                     
Poznaj historię zmian tego tekstu 

