
Tekst piosenki:

		    		    
                    Przyjaciele sprzed lat
Przyjaciele sprzed lat
Już za nami i ogień, i woda
Nie patrzymy już wstecz
Nie niesiemy już serc
Tak szalonych, tak młodych jak wczoraj

Przyjaciele sprzed lat
Przyjaciele sprzed lat
Jak daleko już dzisiaj to wszystko
Inny wokół już świat
Inny w sercu już ład
I niepokój nie wadzi już myślom

Pozostały za nami tamte kraje, ogrody
Dni powitań i noce pożegnań
Ścieżki trawą zarosły, przepłynęły potoki
Ledwie twarze, imiona pamiętam

Przyjaciele sprzed lat
Przyjaciele sprzed lat
Las za nami po niebo wyrasta
Gdy spłacony już dług
Niech wśród ludzi i dróg
Ta szczęśliwa prowadzi was gwiazda

Ledwie twarze, imiona pamiętam

Przyjaciele sprzed lat
Przyjaciele sprzed lat
Las za nami po niebo wyrasta
Gdy spłacony już dług
Niech wśród ludzi i dróg
Ta szczęśliwa prowadzi was gwiazda

Ta szczęśliwa prowadzi was gwiazda (x2)
		    
		    
                     
Poznaj historię zmian tego tekstu 

