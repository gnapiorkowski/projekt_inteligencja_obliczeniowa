
Tekst piosenki:

		    		    
                    Kiedy jechał dziadka dziad
Do lubej w konkury
Musiał biedny - rad, nie rad
Zaprzęgać do fury
Jazda trwała godzin pięć
Z Młocin aż na Służew
Lecz by piękną żonę mieć
Polubił podróże

A dziś, proszę państwa
Jeszcze rok, jeszcze dzień
Jeszcze metr, pół metra
I w stolicy będzie wnet
Pierwsza linia metra

Metro, metro pędzi w dal
Przez podziemne korytarze
Metro śmiało naprzód gna
Mija stacje naszych marzeń
Z Ursynowa jeden skok
Do Śródmieścia, na Mokotów
Na spotkanie zdążysz w lot
Luksusowo, bez kłopotu

Konnej trakcji dziadek już
Na szczęście zaniechał
Lecz na randki spóźniał się
Bo na tramwaj czekał
Podróż trwała minut sto
W gigantycznym tłoku
Miłość jednak pchała go
Z Ochoty na Grochów

A dziś, proszę państwa
Jeszcze rok, jeszcze dzień
Jeszcze metr, pół metra
I w stolicy będzie wnet
Pierwsza linia metra

Metro, metro, metro, metro pędzi w dal
Przez podziemne korytarze
Metro, metro, metro, metro naprzód gna
Mija stacje naszych marzeń
Z Ursynowa jeden skok
Do Śródmieścia, na Mokotów
Na spotkanie zdążysz w lot
Luksusowo, bez kłopotu

Kiedy tata z mamą był
W narzeczeńskim stanie
Nigdy nie był pewny, czy
Czy zdąży na spotkanie
Autobusem, owszem, tak
Lecz gdy chodzi o to
Szybciej, pewniej, to jest fakt
Do miłej piechotą

A dziś, proszę państwa
Drążymy, drążymy, kopiemy
Jeszcze rok, jeszcze dzień
Jeszcze metr, pół metra
A w stolicy będzie wnet
Pierwsza linia metra

Metro, metro pędzi w dal
Przez podziemne korytarze
Metro śmiało naprzód gna
Mija stacje naszych marzeń
Z Ursynowa jeden skok
Do Śródmieścia, na Mokotów
Na spotkanie zdążysz w lot
Luksusowo, bez kłopotu

Metro, metro, metro, metro
		    
		    
                     
Poznaj historię zmian tego tekstu 

