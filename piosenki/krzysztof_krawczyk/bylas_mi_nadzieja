
Tekst piosenki:

		    		    
                    Byłaś słońcem w najciemniejszym dniu
Przyspieszonym tętnem krwi
Wiosny pierwszym dniem
Ciszą słów, złotem pól
Byłaś mi, byłaś mi nadzieją w trudny czas
W dobie klęsk, w godzinie złej
Kiedy nikt nie dawał szans
Gdy ważyły losy się
Gdy przyjaciół zniknął tłum
Zabrakło sił i słów
Jedna ty wiarą byłaś mi

Świat ma tyle dobrych stron
Ze wszystkich jakie są
Najlepszą byłaś mi
Świat ma tyle dobrych stron
Bukiety z wszystkich łąk
Dla ciebie wiążę dziś
Znajdziesz w nich gorzki smak tamtych dni

Byłaś cieniem, który rzuca blask
Gorejącym krzakiem chwil, smugą światła w noc
Szeptem traw
Śpiewem łąk
Byłaś mi, byłaś mi przystanią w porze burz
Ciepłem słów, dotykiem ust
Kiedy przyszedł taki czas
Że zabrakło w niebie gwiazd
Wszystkie drzwi zamknęły się
Straciły słowa sens
Jedna ty wiarą byłaś mi

Świat ma tyle dobrych stron...
		    
		    
                     
Poznaj historię zmian tego tekstu 

