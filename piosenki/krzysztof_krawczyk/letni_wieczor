
Tekst piosenki:

		    		    
                    letni wieczór
gdy w drzewach wiatr tańczył
wyciszał nas
schowani przed światem 
nie pierwszy raz
wpatrzeni w półmrok
zamyśleni tak

letni wieczór
już niebo narzuca nasenny płaszcz
rozciąga nad nami miliony gwiazd
a my zapatrzeni 
jak krople na liściach
spływają po cichu 
by nie płoszyć nas

w pośpiechu oglądam twą jasną twarz
widzę w niej wszystko, 
to, co w sercu masz
to, co najprościej jest nazwać miłością
nie pierwszy raz

szukam po niebie dla ciebie gwiazd 
zaglądam w przyszłość 
czy przyjmie nas
czy na pustkowiu 
wśród tłumu ludzi zostawi tak
nie wiem sam
jakoś dziwnie czuję, 
że wystawi nas

letni wieczór 
i tylko przyszłość pozwoli nam żyć
tą chwilą, 
którą nazwałem już: my
mając nadzieje, 
że się spełnią sny

letni wieczór
już lampy w alejach zapala ktoś
ktoś gubi psa
a gdzieś śmieje się ktoś
już plaże opuszcza 
ostatni turysta
zostawia nam przystań 
jako letnie tło...

w pośpiechu oglądam twą jasną twarz 
widzę w niej wszystko 
to, co w sercu masz
to, co najprościej jest nazwać miłością
nie pierwszy raz

szukam po niebie dla ciebie gwiazd
zaglądam w przyszłość, 
czy przyjmie nas
czy na pustkowiu 
wśród tłumu ludzi 
zostawi tak
		    
		    
                     
Poznaj historię zmian tego tekstu 

