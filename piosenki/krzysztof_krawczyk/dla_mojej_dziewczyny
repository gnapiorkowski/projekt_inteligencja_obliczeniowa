
Tekst piosenki:

		    		    
                    Dla dziewczyny to mojej przeznaczam:
Tyś jest lutnią i dzwonkiem nad drzwiami
Który słyszę codziennie, gdy wracasz
Choć masz swoją torebkę z kluczami

Niewidzialnie granicę przekraczam
W mej tęsknocie, co twoje ma imię
Miłość losu koleje odwraca
Szukających przytuli i przyjmie

Bo ty jesteś dla mnie Miss Świata
A wiesz, kiedy nią jesteś najwięcej?
Kiedy rękę do serca przykładasz
Mówiąc: "Biegłam, bo chciałam być prędzej"

Dla dziewczyny to mojej przeznaczam:
Ty mnie uczysz i ja ciebie uczę
Słyszę kroki - to znowu powracasz
By mnie sercem otworzyć jak kluczem

Przejdą noce, wieczory i ranki
Zbledną usta i oczu kolory
A ja wspomnień o tobie nie zamknę
Każde słowo ze sobą zabiorę

Bo ty jesteś dla mnie Miss Świata
A wiesz, kiedy nią jesteś najwięcej?
Kiedy rękę do serca przykładasz
Mówiąc: "Biegłam, bo chciałam być prędzej"
		    
		    
                     
Poznaj historię zmian tego tekstu 

