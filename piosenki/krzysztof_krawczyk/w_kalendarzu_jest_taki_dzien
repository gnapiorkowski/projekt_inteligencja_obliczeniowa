
Tekst piosenki:

		    		    
                    Gdy po ogrodach wiatr nocą gra
Gdy cię ogarnie smutek jak mgła
Gdy oczy śmiać się przestają
A sercu jakoś źle
Nie patrz ponuro zaraz na świat
To nic, że gwiżdże wiatr
Zbraknie mu kiedyś tchu
Sprzykrzy się gwizdać mu
A ty zapamiętaj, że...

W kalendarzu jest wciąż taki dzień
Przeznaczony wyłącznie dla ciebie
Pośród innych ukrytych dat
Niby w książce ukryty kwiat
Znikną chmury i troski, i cień
Słońce wyjdzie na spacer po niebie
W kalendarzu jest wciąż taki dzień, taki dzień
Przeznaczony wyłącznie dla ciebie

Rzecz jakaś dziwna musi być w tym
Że co dzień musisz spotkać się z nim
On znów zagląda ci w oczy
Jak gdyby pytał cię
Choć to obojga tyczy się was
Ty milczysz niby głaz
Niech odgadnie to sam
Niech domyśli się sam
Niech sam wpadnie na to, że...

W kalendarzu jest wciąż taki dzień
Przeznaczony wyłącznie dla ciebie
Pośród innych ukrytych dat
Niby w książce ukryty kwiat
Znikną chmury i troski, i cień
Słońce wyjdzie na spacer po niebie
W kalendarzu jest wciąż taki dzień, taki dzień
Przeznaczony wyłącznie dla ciebie

Znikną chmury i troski, i cień
Słońce wyjdzie na spacer po niebie
W kalendarzu jest wciąż taki dzień, taki dzień
Przeznaczony wyłącznie dla ciebie
		    
		    
                     
Poznaj historię zmian tego tekstu 

