
Tekst piosenki:

		    		    
                    Jakże trudno uwierzyć,
Że prawdziwsze są sny,
Którym można zawierzyć - ooo -
Bo nie znaczą już nic.

We śnie z nagła olśnienie
Wnet przystroi cień snów
I zagasłe w nadziei - ooo -
Dni rozświetli nam znów...

Byle łza, choćby nawet marzenie,
Które jest przypomnieniem
Kilku chwil i paru lat.
Byle łza, jak przegrane złudzenie
Dziś jest tylko wspomnieniem,
Co przetrwało w nas.

Tamto senne widzenie - ooo -
Co się wprzęgło w tę noc,
A z nim wszystko się zmieni - ooo -
Tak jak zmienia się los...

Byle łza, choćby nawet marzenie,
Które jest przypomnieniem
Kilku chwil i paru lat.
Byle łza, jak przegrane złudzenie
Dziś jest tylko wspomnieniem,
Co przetrwało w nas.

Bo choć pewnie nie wróci - ooo -
Rozbieganych dni smak,
Zanim noc się przebudzi
(Noc się przebudzi),
Wszystko zdarzy się w snach.
(Może zdarzyć się w snach),
Zdarzy się w snach,
(Może zdarzyć się w snach),
Zdarzy się w snach.
		    
		    
                     
Poznaj historię zmian tego tekstu 

