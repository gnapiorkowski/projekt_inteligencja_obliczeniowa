
Tekst piosenki:

		    		    
                    Co zdarzyło się za dnia 
Nie odmieni w nocy 
Albo anioł za mną szedł 
Albo diabeł kroczył 

Proszę tylko byś nie krzyczał 
Z tej jedynej księgi 
Że za dzień, który przeżyłam 
Nie podasz mi ręki 

Nie wiem jak i z czyjej winy 
Ot, po prostu płonę 
Ale nawet, gdy się gubię 
Wciąż jestem przy Tobie 

Proszę tylko, byś mi częściej 
Dał czerwone światło 
Żeby życie tak nie gnało 
Żeby nie wyblakło 

Lecz jeżeli znów Ci ze mną 
Znów - Boże - nawali 
To spraw tylko, żeby ludzie 
Bardziej się kochali 

Żebym mogła się nastarać 
Napracować z tymi 
Którzy pewnie nie odpoczną 
Pomiędzy świętymi 
Co zdarzyło się za dnia 
Nie odmieni w nocy 
Albo anioł za mną szedł 
Albo diabeł kroczył 

Chcę jedynie Cię przeprosić 
Choć się gubię, miotam 
Że Cię tylko tak malutko 
Tak po ludzku kocham
		    
		    
                     
Poznaj historię zmian tego tekstu 

