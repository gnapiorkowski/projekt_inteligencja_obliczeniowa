
Tekst piosenki:

		    		    
                    Pędzi kurka, fru z podwórka
Ko, ko, ko
Co się dzieje, kogut pieje
No, no, no

Reksio włożył but
I kapelusz cud
Kamizelki dwie - baj baj
W świat daleki

Sąsiad-kociak Reksia prosi:
Wiesz ty co?
Zabierz chociaż zapas kości
Bo ho ho...

Dość mam czterech ścian
Rzucić chcę psi kram
Buda - nuda, mam budę w nosie
Psie figle już znudziły się

Latem tratwę z pni zbuduję
I popłynę z prądem w dal
Nie będzie mi psiej budy żal
A gdy spadną pierwsze śniegi
Będę ciepło w igloo miał
Choćby mrozy, choćby wicher wiał

Poszedł piesek w świat daleki
Ho ho ho
Worek marzeń niósł swój wielki
Ho ho ho

W lisiej norze spał
Ze strachami grał
Pukał, stukał, gdzie ogrzać swe łapy
Biegał, szukał, gdzie zbudować dom

Latem tratwę z pni zbuduję
I popłynę z prądem w dal
Nie będzie mi psiej budy żal
A gdy spadną pierwsze śniegi
Będę ciepło w igloo miał
Choćby mrozy, choćby wicher wiał

Wrócił Reksio, spuścił uszy
Ho ho ho
Wielu rzeczy się nauczył
No no no

Stara buda ta
Wcale nie jest zła
Cztery kąty, a w nich pies piąty
Chociaż ciasny, ale własny dom
		    
		    
                     
Poznaj historię zmian tego tekstu 

