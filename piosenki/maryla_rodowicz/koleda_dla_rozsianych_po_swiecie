
Tekst piosenki:

		    		    
                    Dla tych w śniegach po wiek, 
dla tych na brzegach dwóch rzek, 
dla tych za morzem spokojnym jak ptak, 
gada nasz stół, kutia i karp. 
Dla nich opłatek bielutki jak mróz, 
dla nich nasz dom, kolęda i noc. 

Dla tych grzechów po śmierć, 
dla tych w powrozach na dnie, 
dla tych, co garb swój dźwigają jak schron, 
prostych i złych, zdartych przez los. 
Dla nich żytniówki kubeczek i chleb, 
ciepły nasz dom, kolęda i sen. 

Dla tych w drodze po krew, 
dla tych niczyich jak piec, 
dla tych rozsianych po świecie jak śnieg 
braci zza gór, zza mórz i zza rzek. 
Dla nich nasz smutek, nadzieja i moc, 
ciepły nasz dom, kolęda i noc.
		    
		    
                     
Poznaj historię zmian tego tekstu 

