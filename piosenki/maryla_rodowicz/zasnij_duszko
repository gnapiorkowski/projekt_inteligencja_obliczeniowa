
Tekst piosenki:

		    		    
                    Zasiedziałeś się, mój synku 
W bożej poczekalni 
Ale już ci wymodliłam 
Bilet do tej marni 
Nie, nie lękaj się syneczku 
Tutaj też jest pięknie 
Więc nie wracaj tam zbyt prędko 
Bo mi serce pęknie 

Chcę tylko, żebyś się uśmiechał 
Odsłaniał dzień paluszków końcem 
Bo wiem, że zawsze będzie jasno 
Dopóki będziesz moim słońcem 

Zaśnij synku, będę czuwać 
Nad twoją kołyską 
By cię bydlak z grubym kijem 
Nie podszedł zbyt blisko 
Żeby dym cię nie osnuwał 
Z makowego korca 
Żebyś mi się nie rozpłynął 
W labiryncie dworca 
Chcę tylko, żebyś się uśmiechał... 

Zaśnij duszko, kiedyś wzlecisz 
Nad wierzchołek świata 
Chcę by tylko nikt przez ciebie 
Tam w dole nie płakał 
I by tobie, nie daj Boże 
Po wędrówki kres 
Bladym świtem w nocnym barze 
Nie zabrakło łez 

Dlatego jedno chcę ci przyrzec 
Prędzej wyniosę się do diabła 
Niż kiedykolwiek zechcę - synku 
Byś tańczył jak ci zagra
		    
		    
                     
Poznaj historię zmian tego tekstu 

