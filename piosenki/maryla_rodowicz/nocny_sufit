
Tekst piosenki:

		    		    
                    Dzisiaj w nocy o drugiej pięć
Rozwaliło mnie na kawałki
Kilka starych głupich zdjęć -
Wspomnienia to pułapki

Jesteś blisko o dziewięć cyfr
Blisko i potwornie daleko
W telefonie głos twój śpi -
Obudzić go nielekko

Nocny sufit zna moje myśli
Pochowane zna tajemnice
Nocny sufit - same korzyści
Mam z rozmowy z nocnym sufitem

Kłamię, mówiąc: Nie boję się wcale
Kłamię, mówiąc: Nie zranił mnie nikt
Ciągle pytam: Co dalej, co dalej?
Nocny sufit nie mówi nic

Znów nie uśpił mnie kanał sześć
Do biegu startują tramwaje
Obrazy nie giną, nie
Obrazy wciąż wracają

Nocny sufit zna moje myśli
Pochowane zna tajemnice
Nocny sufit - same korzyści
Mam z rozmowy z nocnym sufitem

Kłamię, mówiąc: Nie boję się wcale
Kłamię, mówiąc: Nie zranił mnie nikt
Ciągle pytam: Co dalej, co dalej?
Nocny sufit nie mówi nic
		    
		    
                     
Poznaj historię zmian tego tekstu 

