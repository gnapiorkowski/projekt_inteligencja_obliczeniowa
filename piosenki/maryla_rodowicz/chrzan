
Tekst piosenki:

		    		    
                    Płacze chrzan na salaterce,
Aż się wszystkim kraje serce.
"Panie chrzanie, panie chrzanie,
Niech pan przestanie!"

Chudy seler płacze także,
Mówiąc czule: "Panie szwagrze,
Panie chrzanie, panie chrzanie,
Niech pan przestanie!"

Rozpłakała się włoszczyzna:
"Jak ta można? Pan mężczyzna,
Panie chrzanie, panie chrzanie,
Niech pan przestanie!"

Pochlipuje bochen chleba:
"No, już dosyć! No, nie trzeba!
Panie chrzanie, panie chrzanie,
Niech pan przestanie!"

Ścierka łka nad salaterką:
"Niechże pan nie będzie ścierką,
Panie chrzanie, panie chrzanie,
Niech pan przestanie!"

Wszystkich żal ogarnął wielki,
Płaczą rondle i rondelki:
"Panie chrzanie, panie chrzanie,
Niech pan przestanie!"

A chrzan na to: "Wolne żarty,
Płaczę tak, bo jestem tarty,
Lecz mi nie żal tego stanu,
A łzy wasze są do chrzanu!"
		    
		    
                     
Poznaj historię zmian tego tekstu 

