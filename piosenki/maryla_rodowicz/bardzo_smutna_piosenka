
Tekst piosenki:

		    		    
                    1.

Lato było jakieś szare i słowikom brakło tchu 
Smutnych wierszy parę 
Ktoś napisał znów.

Smutnych wierszy nigdy dosyć 
I zranionych ciężko serc 
Nie przespanych nocy które trawi lęk.

Refren.

Kap,kap płyną łzy,
W łez kałużach ja i ty,
Wypłakane oczy 
I przekwitłe bzy.
Płacze z nami deszcz 
I fontanna szlocha też 
Trochę zadziwiona skąd mam tyle łez..

2.

Nad dachami muza leci, muza, czyli weny znak,
Czemu wam, poeci, miodu w sercach brak? 
Muza ma sukienkę krótką, muza skrzydła ma u rąk,
Lecz wam ciągle smutno, a mnie boli ząb. 

Refren.

Kap,kap płyną łzy,
W łez kałużach ja i ty,
Wypłakane oczy 
I przekwitłe bzy.
Płacze z nami deszcz,
I fontanna szlocha też,
Trochę zadziwiona skąd mam tyle łez..
		    
		    
                     
Poznaj historię zmian tego tekstu 

