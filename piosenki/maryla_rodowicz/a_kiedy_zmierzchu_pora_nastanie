
Tekst piosenki:

		    		    
                    A kiedy zmierzchu pora nastanie
Usłyszysz jakby czyjeś wołanie
I spadną z nieba dzwonkami ciszy
Przed naszym progiem senne śnieżynki
Posieje noc przez niebieskie sito
Mannę z nieba w Nowy Rok

Klęknijcie, bracia, klęknijcie społem
Potem usiądźcie za moim stołem
Dam wam łakoci pełną kobiałkę
Pójdziemy zbierać chrust na podpałkę
Siać będzie noc przez niebieskie sito
Mannę z nieba w Nowy Rok

Gdy noc się pali ludziom przytomnym
Coś ćwierknie w głowie i się przypomni
Może jaskółka skąpana w świcie
A może pięknie prześnione życie
Przesieje noc przez niebieskie sito
Mannę z nieba w Nowy Rok

Klęknijcie, bracia, klęknijcie społem
Potem usiądźcie za moim stołem
Dam wam łakoci pełną kobiałkę
Pójdziemy zbierać chrust na podpałkę
Siać będzie noc przez niebieskie sito
Mannę z nieba w Nowy Rok

Już idą moi goście z daleka
A każdy niesie to, na co czekam
Muzyka leśna w progu z nich taje
Muzyka polna pachnie już majem
Posieje noc przez niebieskie sito
Mannę z nieba w Nowy Rok
		    
		    
                     
Poznaj historię zmian tego tekstu 

