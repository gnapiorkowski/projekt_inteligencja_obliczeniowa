
Tekst piosenki:

		    		    
                    Jeszcze zima, ptaki chudną, 
chudym ptakom głosu brak. 
W krótkie popołudnia grudnia 
w białej chmurze milczy ptak. 
Jeszcze zima, dym się włóczy, 
w wielkiej biedzie żyje kot 
i po cichu nuci, mruczy: 
kiedy wróci trzmiela lot... 

Pod śniegiem świat pochylony, 
siwieje mrozu brew. 
To pora zmierzchów czerwonych, 
to pora czarnych drzew. 
A wiatr w kominie śpi, bo ciemno. 
A ja? Co ja? Co będzie ze mną? 

Jeszcze oczy ci rozjaśnia 
moje słowo i mój gest. 
Jeszcze świecę ci jak gwiazda, 
ale to już nie tak jest. 
Jeszcze tyle trzeba przebyć 
niewesołych, bladych zim. 
Czy nam zimy wynagrodzi 
letnich ognisk wonny dym? 

Pod śniegiem świat pochylony, 
siwieje mrozu brew. 
To pora zmierzchów czerwonych, 
to pora czarnych drzew. 
A wiatr w kominie śpi, bo ciemno. 
A ja? Co ja? Co będzie ze mną
		    
		    
                     
Poznaj historię zmian tego tekstu 

