
Tekst piosenki:

		    		    
                    Znowu cię budzik gna, jak bat 
I wykipiało mleko 
A Karaiby - niech to szlag! 
Jednako wciąż daleko 

Do tego klepią w tej Ti-Vi 
Że w Rio - ach, tam żyją! 
Że robią dym, aż piekło drży 
i co noc - pierwsza miłość! 

A tutaj tylko mróz i śnieg 
Lecz wrze sarmacka krew 
I już po chwili gnasz, jak zbieg - 
W dwudziesty pierwszy wiek! 

Bo już Karnawał! 
A co tam jakieś Rio! 
Damy takiego czadu, że 
Że w piekle się nie śniło! 

Bo już Karnawał! 
Zróbmy z parkietu przecier! 
Zatańczmy Panu, bo nam dał 
Świeżutkie Tysiąclecie! 

Więc dziękuj niebu za ten fart 
I tańcz, choć kipi mleko 
A Karaiby - niech to szlag 
I tak nam nie uciekną 

I niech się w zdrowiu darzy nam 
I dusza z duszą brata 
Aż pan Popiołek w bramie z chmur 
Szepnie - no, koniec świata 

Bo już Karnawał...
		    
		    
                     
Poznaj historię zmian tego tekstu 

