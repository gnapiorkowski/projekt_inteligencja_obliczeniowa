
Tekst piosenki:

		    		    
                    Co to jest, a nie wiem sam,
Przecież pszczółki dobrze znam -
Rzekł bratek.
Heca, heca - woła bez.
Tak - to są pszczoły, choć nie latają,
Po płatkach kwiatów szybko zjeżdżają,
Oj, będą mieszkać plotki w opłotkach,
Hej, hej, pszczoły są na wrotkach.

Dzyń, dzyń, dzyń - śpiewa las,
Pszczółki zdążą dziś na czas
Po miodek - jadą, jadą, jadą już.
Żuczki, motyle i mrówek mrowie
Wiece zwołały w leśnej dąbrowie,
Pszczółki pracują już w pocie czoła,
Trzmiele brzęczą dookoła.

Jak wspaniale jeździć w krąg
Przez las do łąk,
Hop, hop, hop, na kółeczkach,
Gdy skrzydełka zmęczy wiatr,
Gdy sił już brak,
Raz, dwa, jadę i już.

Czyr, czyr, czyr - myśli gil,
Tak - to pszczoły - mają styl,
To pomysł, brawo, brawo, brawo biis
Oj, mają pszczoły mądrą królową,
Hej, pani sowo, rusz pani głową,
Ptaki by chciały też coś nowego,
Coś nowego i mądrego.

Jak wspaniale jeździć w krąg...

Szum, szum, szum - ptasi trel,
Pszczółki tańczą, cieszą się,
Że już dzionek, jadą, jadą, jadą znów,
Las cały jazdy im zazdrości,
Aż zzieleniały osy ze złości,
Oj, będą mieszkać plotki w opłotkach,
Hej, hej, pszczoły są na wrotkach.
		    
		    
                     
Poznaj historię zmian tego tekstu 

