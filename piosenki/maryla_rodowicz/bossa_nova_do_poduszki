
Tekst piosenki:

		    		    
                    Przypłynęła z wielkich rzek 
bossa nova - szabada, 
czyste serce ma jak śnieg, 
choć mówią o niej tu inaczej, 
na śniadanie cukier je, 
nocą pije biały dżin, 
a nad ranem, gdy ja śpię 
cichutko z zimna drży i płacze: 

Wezmę cię do łóżka 
nie płacz już głuptasie, 
patrz, tu jest poduszka 
i dla ciebie jasiek, 
wybacz, wybacz że nago śpię.. 
Ogrzej się na płatkach 
szmatkach i różyczkach 
tam, gdzie sny są moje 
będzie i muzyczka - 
wybacz, wybacz że nago śpię... 

Migdałowy zapach twój 
w moje włosy wplątał sen, 
widzę znów motyli rój 
i kwitnie, kwitnie len w dolinie. 
Kupię ci żywego lwa 
byś jak w domu miała tu 
posłuchajmy, co tak gra 
i żali się nam jak dziewczyna. 

Wezmę cię do łóżka, 
nie płacz już głuptasie 
patrz, tu jest poduszka 
i dla ciebie jasiek, 
wybacz, że nago śpię.. 
Ogrzej się na płatkach 
szmatkach i różyczkach 
tam, gdzie sny są moje 
będzie i muzyczka - 
wybacz, że nago śpię. 

Na zielonym stole 
stoi pełna szklanka, 
czyś ty mi piosenka, 
czyś ty mi kochanka, 
wybacz, że nago śpię.. 
Noce niedośnione 
oczy nieprzytomne, 
tańczy panna młoda, 
życia nam nie szkoda, 
wybacz, ze nago śpię. 

Zapłakałaś dziś przez sen 
i wołałaś... Nie, nie mnie. 
Arcysmutny to był tren 
i nie wiem, czy to źle - czy pięknie... 
Zapamiętam dotyk twój 
i sukienki z czarnych róż, 
a ty mnie się trochę bój 
i nie myśl, że mi serce pęknie... 
Sama idź do łóżka, 
nie płacz już głuptasie 
patrz, tu jest poduszka 
i samotny jasiek, 
wybacz, że sama śpię... 
Ogrzej się na płatkach 
szmatkach i różyczkach 
tam, gdzie sny są moje 
nie śpi już muzyczka, 
wybacz, że sama śpię.. 

Na zielonym stole 
stoi pełna szklanka, 
czyś ty mi piosenka, 
czyś ty mi kochanka - 
wybacz, że zbudzę się  
Noce niedośnione, 
oczy nieprzytomne, 
mija w rzece woda, 
mija bossa nova - 
wybacz że sama śpię...
		    
		    
                     
Poznaj historię zmian tego tekstu 

