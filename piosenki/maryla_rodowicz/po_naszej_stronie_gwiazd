
Tekst piosenki:

		    		    
                    Co słychać u was tam,
z tamtej strony gwiazd?
Czy zazdrościcie nam,
podziwiacie nas?

Nad pończochą igła, nić,
wić się tobie nocy, wić,
a tobie serce - bić.
Stygnie wódka w cienkim szkle,
samotnieją ręce dwie,
tak już mało mnie,
tak już mało mnie...

Po tamtej stronie tła,
po waszej stronie gwiazd,
łaskawsza może mgła,
mniej okrutny czas.

W mojej szklance na dnie piach,
w moim lustrze nagle strach,
bo ja, bo ja, bo my.
I... i połączyć trudno tak
te dwa słowa w jeden znak,
to ja, ja i my,
ja i my, ja i my...

Stygnie wódka w cienkim szkle,
samotnieją ręce dwie,
tak już mało mnie,
tak już mało mnie...

Po tamtej stronie tła,
po waszej stronie gwiazd,
łaskawsza może mgła,
mniej okrutny czas.

W mojej szklance na dnie piach,
w moim lustrze nagle strach,
bo ja, bo my.
I... i połączyć trudno tak
te dwa słowa w jeden znak,
to ja, ja i my...

W mojej szklance na dnie piach,
w moim lustrze nagle strach,
nie ja i nie my,
i nie my... nie, nie my...
		    
		    
                     
Poznaj historię zmian tego tekstu 

