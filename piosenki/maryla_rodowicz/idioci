
Tekst piosenki:

		    		    
                    Chodzi sobie Baj po ścianie,
chodzą sobie różne panie.
I górnicy, i hutnicy,
i zwyczajni bezbożnicy.
Nawet bardzo młody jeż - chodzi też.

Chodzi Polak na wódeczkę.
Chodzi Basia het, nad rzeczkę.
I turyści z Ameryki,
i dawniejsze bolszewiki.
Ostatecznie nawet ptak - chodzi wszak.

Ogólnie zaś chodzi o to,
żeby nie być idiotą.
Zapuszczaj swój włos i motor.
Nie śpij z byle ho-hołotą.

Ciut sobie bimbaj, żyj niby cymbał.
Możesz być nawet psem i lwem.
Możesz być świrem,
możesz być zbirem.
Być idiotą? O nie, nie, nie, nie!

Można chodzić w kółko sobie
albo się przewracać w grobie.
Można chodzić w dal z Marylą
i z Agnieszką albo z Lilą.
W maratonie udział brać albo stać.

Ogólnie zaś chodzi o to,
żeby nie być idiotą.
Zapuszczaj swój włos i motor.
Nie śpij z byle ho-hołotą.

Ciut sobie bimbaj, żyj niby cymbał.
Możesz być nawet psem i lwem.
Możesz być świrem,
możesz być zbirem.
Być idiotą? O nie, nie, nie, nie!

Ciut sobie bimbaj, żyj niby cymbał.
Możesz być nawet psem i lwem.
Możesz być nawet własną ciotką,
byleby zostać, no... idiotką.

La la la la, la la la la
La la la la, la la la la

[5x:]
Ogólnie zaś chodzi o to,
żeby nie być idiotą.
		    
		    
                     
Poznaj historię zmian tego tekstu 

