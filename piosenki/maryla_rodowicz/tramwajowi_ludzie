
Tekst piosenki:

		    		    
                    Tramwajowi ludzie
są bardziej zmęczeni
niż ludzie z liliowych lotnisk.
Tramwajowi ludzie
podobni do cieni,
tylko że bardziej samotni.

Bo na końcowych przystankach
kawa ma szary smak,
noce są zawsze za zimne,
a łzy za gorące - tak, tak,
noce są zawsze za zimne,
a łzy za gorące - tak, tak.

Tramwajowi ludzie
wytrwali jak klony,
stłoczeni wędrują do nieba.
Tramwajowi ludzie,
mężowie i żony,
którym brak słońca do chleba.

Bo na końcowych przystankach
kawa ma szary smak,
noce są zawsze za zimne,
a łzy za gorące - tak, tak,
noce są zawsze za zimne,
a łzy za gorące - tak, tak.

Są też takie pętle...
piękniejsze niż inne,
gdzie szumi z daleka rzeka...
Tam zajeżdża tramwaj
nadziei niewinnych
i na ten tramwaj ktoś czeka. 

Bo na końcowych przystankach
kawa ma szary smak,
noce są zawsze za zimne,
a łzy za gorące - tak, tak,
noce są zawsze za zimne,
a łzy za gorące - tak, tak.
		    
		    
                     
Poznaj historię zmian tego tekstu 

