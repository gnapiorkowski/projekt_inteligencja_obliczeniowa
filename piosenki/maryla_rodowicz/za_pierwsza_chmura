
Tekst piosenki:

		    		    
                    Za pierwszą chmurą chmura gna
A czyste niebo chwilę trwa
Czy na to skazał nas Pan Bóg
Że za chmurami chmury znów
A dla mnie i dla ciebie łza

Po wielkim balu pusty stół
Po kruchym szczęściu zwykły ból
Czy na to skazał nas Pan Bóg
Że po wolności wojen huk
Po słodkim winie, ciemna sól

Nam małym ludziom z wielkich miast
Nim utoniemy w morzach kłamstw
Zanim ostatni ruszy prom
Daj Panie skrzydła nam u rąk
Byśmy się wznieśli chociaż raz

My tacy mali, a Ty Bóg
Więc nam te skrzydła Panie skróć
A jeśli nam je porwie wiatr
To chociaż miłość kruchą tak
Jak ptasie piórko z nieba rzuć

Po twojej dłoni obca dłoń
A po piosence - głuchy ton
Czy na to skazał nas Pan Bóg
Że za murawą - twardy lód
A prosta droga skręca w złą

Po wielkim słońcu nocy kres
Za złotą plażą czarny deszcz
Czy na to skazał nas Pan Bóg
Że po czułości - serca chłód
A tuż za rajem - piekło jest

Nam małym ludziom...
		    
		    
                     
Poznaj historię zmian tego tekstu 

