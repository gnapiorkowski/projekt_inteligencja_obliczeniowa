
Tekst piosenki:

		    		    
                    Autobusy zapłakane deszczem
wożą ludzi od siebie do siebie,
po błyszczącym mokrym asfalcie, 
jak po czarnym gwiaździstym niebie 

Od tygodnia leje w tym mieście,
ścieka wilgoć po sercu i palcie, 
z autobusu spłakanego deszczem
liczę gwiazdy na mokrym asfalcie.

Do łezki łezka,
aż będę niebieska
w smutnym kolorze blue, 
jak chłodny jedwab, 
w kolorze nieba,
zaśpiewam kolor blue. 

Autobusy zapłakane deszczem
jak ogromne polarne foki,
przeszukują w deszczu swe miejsce
wydmuchując pary obłoki.

Po zmęczonych grzbietach ich dreszczem
przelatują neonów błyski, 
autobusy zapłakane deszczem
mają takie sympatyczne pyski. 

Do łezki łezka 
aż będę niebieska
w smutnym kolorze blue, 
jak chłodny jedwab, 
w kolorze nieba,
zaśpiewam kolor blue. (x2)

A gdy padać przestanie w tym mieście,
gdzie się z swoim smutkiem pomieszczę,
autobusem zapłakanym deszczem 
tam pojadę, gdzie pada wiecznie. 

Do łezki łezka
aż będę niebieska
w smutnym kolorze blue.(x4)
		    
		    
                     
Poznaj historię zmian tego tekstu 

