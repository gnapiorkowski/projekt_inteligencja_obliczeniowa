
Tekst piosenki:

		    		    
                    Dokąd jedziemy, mój przyjacielu
Dokąd jedziemy
Bryczka się chwieje, szkapa kuleje
Woźnica śpi
Tak nam się żyje, mój przyjacielu
Jak się czujemy
Z naszą wolnością jak z rybią ością
Co w gardle tkwi

Ale jeszcze chwycimy to życie za grzywę
Za uzdę, za szyję, za kark
Bo gdy nic niemożliwe, to wszystko możliwe
A gdzie była meta, tam start
Ale jeszcze chwycimy to życie zębami
Co wciąż niepokorne w nas drży
Wyciśniemy do końca ten czas darowany
Do kropli ostatniej, do krwi

W co dzisiaj gramy, mój przyjacielu
W co dzisiaj gramy
Oczy zmęczone, karty zmęczone
Kiwa się stół
Niebo gwiaździste jeszcze nad nami
Jeszcze nad nami
A co przed nami, mój przyjacielu
Góra czy dół

Ale jeszcze chwycimy to życie za grzywę
Za uzdę, za szyję, za kark
Bo gdy nic niemożliwe, to wszystko możliwe
A gdzie była meta, tam start
Ale jeszcze chwycimy to życie zębami
Co wciąż niepokorne w nas drży
Wyciśniemy do końca ten czas darowany
Do kropli ostatniej, do krwi

Co zostawimy, mój przyjacielu
Co zostawimy
Nieoprawione nasze dyplomy
I z pralni kwit
A nasze dzieci ucałujemy
I przeprosimy
Że nam to wszystko jakoś nie wyszło
I jest nam wstyd... 

Ale jeszcze chwycimy to życie za grzywę
Za uzdę, za szyję, za kark
Bo gdy nic niemożliwe, to wszystko możliwe
A gdzie była meta, tam start
Ale jeszcze chwycimy to życie zębami
Co wciąż niepokorne w nas drży
Wyciśniemy do końca ten czas darowany
Do kropli ostatniej, do krwi
		    
		    
                     
Poznaj historię zmian tego tekstu 

