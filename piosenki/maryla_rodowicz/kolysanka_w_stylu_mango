
Tekst piosenki:

		    		    
                    Sen zwiastunem jest nadziei
We śnie wszystko jest możliwe
Śpij, księżniczko, śpij, maleńka
Niech ci śnią się sny prawdziwe

Pod poduszkę schowaj sobie
Baśnie pana Andersena
Na poduszce połóż głowę
Już się snu otwiera scena

[2x:]
Kołysanka w stylu Mango
Trochę walca, trochę tango
I kawałek menueta
Dziwna tak jak ta planeta

Czarne, straszne i okrutne
Zło szaleje ponad światem
Agresywne, dumne, butne
Mrozi zimą, pali latem

Gdzie jest dobro? Czy ukryte
Zdoła przetrwać aż do rana?
Już nie słyszysz - znakomicie!
Śpij, dziecino, ukochana

[2x:]
Kołysanka w stylu Mango
Trochę walca, trochę tango
I kawałek menueta
Dziwna tak jak ta planeta

Twoje siły są potrzebne
By zwyciężyć zło na jawie
Czy w Kosmosie, czy na Ziemi
Tu na Mango czy w Warszawie

Bo choć małe jest, jest słabe
Dobro ze złem wygrać może
Oczywiście tylko wtedy
Jeśli ty mu dopomożesz

Oczywiście tylko wtedy
Jeśli ty mu dopomożesz
Tylko wtedy
Jeśli ty mu dopomożesz
Dopomożesz
Dopomożesz
		    
		    
                     
Poznaj historię zmian tego tekstu 

