
Tekst piosenki:

		    		    
                    Przychodzi chwila, gdy prawo jesieni
Wyznacza ptakom odlotu czas
Pozbawia pola i łąki zieleni
I mrozi kwiaty, i żółci las
Dlatego może i w życiu człowieka
Szczęście w miłości niedługo trwa
Przemija wiosna i lato ucieka
Już chłód jesieni rozdziela nas

Nie ma nic piękniejszego nad ten ranek
Gdy me oczy zakochane
Pierwszy raz ujrzały cię
Nie ma nic szczęśliwszego nad te chwile
W których miłość daje tyle
Gdy połączy dusze dwie

Nie ma nic tęskniejszego nad czekanie
Na twe kroki przy parkanie
Na pukanie do mych drzwi
Nie ma nic smutniejszego nad rozstanie
Które krótkim pożegnaniem
Kończy tyle pięknych dni

Zamglone słońce, choć świeci, nie grzeje
Zeschnięte liście unosi wiatr
Samotna chodzę po żółtych alejach
A w sercu noszę jesienny świat
Umarła miłość, więc żyję wśród wspomnień
Wiem jednak dobrze - nadejdzie znów czas
I los mnie sobie na pewno przypomni
I znów się spotkam z kimś pierwszy raz

Nie ma nic piękniejszego nad ten ranek
Gdy me oczy zakochane
Pierwszy raz ujrzały cię
Nie ma nic szczęśliwszego nad te chwile
W których miłość daje tyle
Gdy połączy dusze dwie

Nie ma nic tęskniejszego nad czekanie
Na twe kroki przy parkanie
Na pukanie do mych drzwi
Nie ma nic smutniejszego nad rozstanie
Które krótkim pożegnaniem
Kończy tyle pięknych dni
		    
		    
                     
Poznaj historię zmian tego tekstu 

