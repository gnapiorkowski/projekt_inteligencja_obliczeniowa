
Tekst piosenki:

		    		    
                    Serduszko małe mrozu
U szyby dzwoni dziś
Pocałuj mnie ostrożnie
Nie mogłeś wcześniej przyjść?
Mkną za oknami białe sanie
Śnieżne sanie, w których pędzą śnieżne dni

Wystarczy jednej chmurki
I wszędzie biało jest
I z górki na pazurki
Beztroski sfruwa śnieg
Zaczarowane - patrz, kochanie -
Pędzą sanie, szklanych dzwonków dzwoni brzęk

Din, din, din, din, din, din
Dzyń, dzyń, dzyń, dzyń, dzyń, dzyń
Ali, hali, halo
Din do, din do, din do

Zaczarowane sanie
Stanęły tuż u drzwi
Srebrnymi uzdeczkami
Ściągnięto konie trzy
Daj mi futerko, chodźmy prędko
Uciekajmy, by nas nie doścignął nikt

Din, din, din, din, din
Dzyń, dzyń, dzyń, dzyń, dzyń, dzyń
Ali, hali, halo
Din do, din do, din do

Zaczarowane sanie
Stanęły tuż u drzwi
Zaczarowane sanie
Błyszczące konie trzy
Pocałuj prędko, daj futerko
Uciekajmy, by nas nie doścignął nikt

By nas nie doścignął nikt!
		    
		    
                     
Poznaj historię zmian tego tekstu 

