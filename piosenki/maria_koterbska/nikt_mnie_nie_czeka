
Tekst piosenki:

		    		    
                    Komu mam zwierzyć się
Obcy jest cały świat
Gdybym się was nie wstydziła
Wołałabym...

Wolne jest serce me
Może by ktoś je skradł?
Bo cóż zrobić z sercem
Którego nikt nie chce
I gdzie się udać z nim?

Nikt mnie nie czeka, nikt mnie nie woła
Do uchylonych nie puka nikt bram
Pod lampą smutnie czeka jemioła
Z kimże całować się pod nią ja mam?

Inną ulicą szczęście ucieka
I nie po drodze mu do mnie jest dziś
Nikt mnie nie woła, nikt mnie nie czeka
Nieupragnionej samotnie mi iść

Przez mrok
Coraz gęstszy i ciemniejszy wciąż co krok
Przez żal
Gęstniejący jak mrok

Próżno wyglądam, szukam dokoła
Nie odpowiada nikt sercu ni snom
Nikt mnie nie czeka, nikt mnie nie woła
Chyba mi oddać swe serce na złom

Próżno wyglądam, szukam dokoła
Nie odpowiada nikt sercu ni snom
Nikt mnie nie czeka, nikt mnie nie woła
Chyba mi oddać swe serce na złom

Chyba oddam swe serce na złom (x2)
		    
		    
                     
Poznaj historię zmian tego tekstu 

