
Tekst piosenki:

		    		    
                    To się stało przedwczoraj
Deszcz był tego wieczora
I świat cały wyglądał jak nie ten
Przesiąknięta tym deszczem
Zatrzymałam się jeszcze
Żeby kupić świąteczną gazetę

Tam na pierwszej stronicy
Fotografie stolicy
Różne ważne i mniej ważne sprawy
Pan był także na zdjęciu
I biednemu dziewczęciu
Nocą śnił się architekt z Warszawy

Są miasta nad Wisłą i miasteczka nad Brdą
Setka dróg ze sobą je splata
W tych miasteczkach wieczorem tylko gwiazdy lśnią
W miastach światła płonących latarń

Są ludzie uczeni i ludzie jak ja
Zwyczajni, nieznani, prości
Lecz i tam, gdzie jest Wisła, i tu, gdzie jest Brda
Są dziewczęta, co śnią o miłości

Moje małe miasteczko
Ma ławeczkę nad rzeczką
Barki płyną po rzece i płyną
Czy pan też lubi marzyć
I twarz tulić do twarzy
Gdy pan siedzi na ławce z dziewczyną?

W moim małym miasteczku
Kilkadziesiąt domeczków
Przy warszawskich - jak klocki dziecinne
Lecz jak pan swą Warszawę
Jak Krakowiak swój Wawel
Tak ja kocham miasteczko rodzinne

Są miasta nad Wisłą i miasteczka nad Brdą
Setka dróg ze sobą je splata
I te same nad nimi nocą gwiazdy lśnią
I to samo je słońce brata

Są ludzie uczeni i ludzie jak ja
Lecz nikt nie śmieje się ze mnie
Bo i tam, gdzie jest Wisła, i tu, gdzie jest Brda
O miłości jest śnić tak przyjemnie
		    
		    
                     
Poznaj historię zmian tego tekstu 

