
Tekst piosenki:

		    		    
                    Zwykła, mała piosenka
Przyfrunęła jak ptak
Czy z marzenia, czy może ze wspomnień
Wykąpana w najmilszych snach

Wśród radości i pracy
Taki może przyjść dzień
Że cię głupstwo zmartwiło ogromnie
Po prostu zgniewałeś się

A tu piosenka, prosta i malutka
Skądś przybiegła i mówi ci dziś
Że nie wolno pogrążać się w smutkach
Że radośnie przez życie masz iść

Bo to życie dziś nowym mknie torem
Ku piękniejszym wciąż zbliża się dniom
A szczęście ciebie też znajdzie wieczorem
Albo jutro - piosenka mówi to

Tak już bywa, że czasem
Coś nie składa się, nie
Jakiś zawód - i uśmiech już gaśnie
Bo kochałeś złudzenia swe

Lecz cóż z tego, że dzisiaj
Jest tam czegoś ci brak
Śmiej się z tego i śpiewaj, nim zaśniesz
A nie umiesz - zanuć więc tak

Bo ta piosenka, prosta i malutka
Skądś przybiegła i mówi ci dziś
Że nie wolno pogrążać się w smutkach
Że radośnie przez życie masz iść

Bo to życie dziś nowym mknie torem
Ku piękniejszym wciąż zbliża się dniom
A szczęście ciebie też znajdzie wieczorem
Albo jutro - piosenka mówi to
		    
		    
                     
Poznaj historię zmian tego tekstu 

