
Tekst piosenki:

		    		    
                    Domino, Domino -
to piosenka o złym Dominiku.
I kiedy dziś słyszę ją,
serce znów jest szkatułką z muzyką.
Znów do stóp mi padł
klucz do tamtych lat,
tamtych lat, kiedy to
taki modny był walc "Domino".

Ten Dominik z paryskiej piosenki był zły
i dziewczynę z piosenki przyprawiał o łzy.
Gdzieś tam chadzał, z kimś ją zdradzał
i zawadzał wciąż o bar.

Ale kiedy powracał, w ramiona tak brał,
jakby jedną jedyną na świecie ją miał.
Przebaczała, całowała
i szeptała: "Domino".

Domino, Domino -
to nie gra ani strój z pantomimy.
Domino, Domino -
to jest skrót od imienia Dominik.
Śpiewający ślad,
wracający kształt
tamtych lat, kiedy to
taki modny był walc "Domino".

Nie Dominik, inaczej na imię on miał,
gdy walczyka na płycie i miłość mi dał.
Nie zawinił, nie przyczynił
odrobiny bólu mi.

Ale w treści walczyka, co inne miał tło,
była zła Dominika i ja byłam nią.
Nie przebaczył i w rozpaczy
tonął walczyk "Domino".

Domino, Domino -
to piosenka o złej Dominice.
I kiedy dziś słyszę ją,
jak w szkatułce powraca w muzyce...
Wiolinowy kwiat,
klucz do tamtych lat,
dawnych lat, kiedy to
taki modny był walc "Domino".

I ta myśl, jedna myśl
gdy ten walczyk odzywa się dziś:
czy i ty słyszysz go?
Domino, Domino, Domino!
		    
		    
                     
Poznaj historię zmian tego tekstu 

