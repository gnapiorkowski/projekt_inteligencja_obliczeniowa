
Tekst piosenki:

		    		    
                    Krzywo na mnie od tygodnia
Patrzy mój kochany Zbyś
"Trapisz mnie - powiada - co dnia
A najbardziej to już chyba dziś
To wygląda podejrzanie
Tak się cieszyć na rozstanie
Nie, kochanie! Źle, kochanie!
Lepiej posmutniałabyś!"

A ja się cieszę, że jadę dziś w góry
Na dwa tygodnie po słońce i wiatr
A ty chcesz, by człek był ponury
To się nie uda, choćbyś co w głowę kładł
Że dziecinada? Że to nie wypada?
Że trzeba patrzeć poważniej na świat?
No jednak trudno, może to i wada
Lecz ja się cieszę na słonko i wiatr

Będę słońce chwytać w dłonie
Przez czternaście jasnych dni
Ani blasku nie uronię
Ani, ani mi się śni!
I nakradnę mu promieni
Do fartuszka i do kieszeni
Potem, miły, oczywiście
Wszystkie w liście poślę ci

Jak ja się cieszę, że jadę w góry, lasy
Na dwa tygodnie po słońce i wiatr
Że sobie zrobię słoneczne zapasy
Żeby promienniej patrzeć na ten świat
Na gwiazd miliony, na paragony
Na megafony przed oknem na wprost
No i na ciebie, chłopcze mój wyśniony
Kiedy ci mucha usiądzie na nos
		    
		    
                     
Poznaj historię zmian tego tekstu 

