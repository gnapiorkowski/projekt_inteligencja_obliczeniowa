
Tekst piosenki:

		    		    
                    (Na na na na na na na na)
(Na na na, na na na, na-a)

Wenecja aż dźwięczała od serenad
Po nocach wszędzie się słyszało je
Chór gondolierów śpiewał, nucił senat
Gdy sesja zakończyła się

Płynęły czarne łodzie po kanale
Subtelny wioseł słychać było plusk
Pięknie wyglądać to musiało, ale
To coś nie bardzo na dzisiejszy gust

Kto dziś serenady śpiewa?
Chyba tylko drzewom drzewa
Chyba tylko ptak ptakowi albo wiatr
Może jeszcze świerszcz - rzępoła
Gdy go oszołomią zioła
Gdy wiruje mu dokoła świat

Powiedzmy, że się zjawisz pod mym domem
Gdyż nasze drogi los niedawno splótł
I swe uczucia, w dźwięki zamienione
Do stóp mi rzucisz w ziarnkach nut

Na szybach zamajaczy mnóstwo cieni
I okien w bloku się otworzy sto
A w nich sąsiedzi zaskoczeni
I wzruszą tylko ramionami, bo...

Kto dziś serenady śpiewa?
Chyba tylko drzewom drzewa
Chyba tylko ptak ptakowi albo wiatr
Może jeszcze świerszcz - rzępoła
Gdy go oszołomią zioła
Gdy wiruje mu dokoła świat
		    
		    
                     
Poznaj historię zmian tego tekstu 

