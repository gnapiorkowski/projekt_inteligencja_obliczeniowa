
Tekst piosenki:

		    		    
                    Każdy człowiek w sercu na dnie
Taki mały kącik ma
Pełen marzeń, snów i pragnień
Wspomnień radosnego dnia

A w kąciku mego serca
Żyje dzień, najmilszy z dni
Kiedy razem po raz pierwszy
Przez park szliśmy ja i ty

Miałeś wtedy słomkowy kapelusz
Białą muszkę tarmosił ci wiatr
Cień gałęzi, drżąc w słońca kąpieli
Śmieszne wzory na nas kładł

To już wtedy z nami szła miłość
Czułam w pierwszym zbliżeniu warg
Że to słońce me usta sparzyło
I że niebo się kręci i park
I że niebo się kręci i park

Dziś idziemy znów aleją
Która kiedyś wiodła nas
Znowu oczy nam się śmieją
Choć czas przyćmił oczu blask

Pójdź, siądziemy pod kasztanem
Spojrzę w serce pełne drżeń
I przez chwilę w nim zostanę
By znów ujrzeć tamten dzień

Miałeś wtedy słomkowy kapelusz
Białą muszkę tarmosił ci wiatr
Cień gałęzi, drżąc w słońca kąpieli
Śmieszne wzory na nas kładł

[2x:]
To już wtedy z nami szła miłość
Czułam w pierwszym zbliżeniu warg
Że to słońce me usta sparzyło
I że niebo się kręci i park
I że niebo się kręci i park
		    
		    
                     
Poznaj historię zmian tego tekstu 

